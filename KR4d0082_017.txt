# -*- mode: mandoku-view -*-
#+TITLE: 欒城集
#+DATE: 2015-09-23 10:20:46
#+PROPERTY: JUAN 17


　賦八首
　　巫山賦
過瞿唐之長江兮蔚巫山之嵳峩雲孤興其勃勃兮北
風慨其揚波山嶔崟而直上兮越至神女之所家峯連
屬以十二兮其九可見而三不知蹊遂蕪滅而不可陟
<pb:KR4d0082_WYG_017-1b>
兮𤣥猿黄鵠四顧而鳴悲覽松栢之青青兮紛其若江
上之菰蒲維其大之不可知兮有撓雲之脩柯蔓草䝉
茸以下翳兮飛泉㓗清而無沙亭亭孤峯其下藂木交
錯而不明兮若有美人慘然而長嗟斂手危立以右顧
兮舒目遠望怳然而有所懐儼峩峩其有禮兮盛服寂
寞而無譁臨萬仞之絶嶮兮獨立千載而不下顛追懐
楚襄之放意肆志兮泝江千里而遠來離國去俗兮徘
徊而不能歸悲神女之不可以朝求而夕見兮想遊歩
<pb:KR4d0082_WYG_017-2a>
之逶遲築陽臺於江干兮相氛氣之參差惟神女之不
可以求得兮此其所以為神湛洋洋其無心兮豈其猶
有懐乎世之人朝雲蔚其晨興兮暮雨紛以下注變化
倐忽不可測兮俄為鳥而騰去忽然而為人兮佩玉鏘
以琅琅愛江流之清波兮安燕處乎髙唐彼蛟龍之多
智兮尚不可執以罝罦髙丘深其蒼蒼兮怳誰識其有
無
　　屈原廟賦
<pb:KR4d0082_WYG_017-2b>
淒涼兮秭歸寂寞兮屈氏楚之孫兮原之子伉直遠兮
復誰似宛有廟兮江之浦予來斯兮酌以醑吁嗟神兮
生何喜九疑隂兮湘之涘鼓桂楫兮蘭為舟横中流兮
風鳴厲忽自溺兮曠何求野莽莽兮舜之丘舜之牆兮
繚九周中有長遂兮可駕以遊揉玉以為輪兮斵冰以
為之輈伯翳俯以御馬兮臯陶為予參乘慘然愍予之
強死兮泫然涕下而不禁道予以登夫重丘兮紛古人
其若林悟伯夷以太息兮焦衍為予而歔欷古固有是
<pb:KR4d0082_WYG_017-3a>
兮予又何恠乎當今獨有謂予之不然兮夫豈栁下之
展禽彼其所處之不同兮又安可以謗予抱關而擊柝
兮余豈責以必死宗國隕而不救兮夫予舍是安去予
將質以重華兮蹇將語而出涕予豈如彼婦兮夫不仁
而出訴慘黙黙予何言兮使重華之自為處予惟樂夫
揖讓兮坦平夷而無憂朝而從之遊兮顧予使予昌言
言出而無忌兮暮還寢而燕安嗟平生之所好兮既死
而後能然彼鄉之人兮夫孰知予此歡忽反顧以千載
<pb:KR4d0082_WYG_017-3b>
兮喟故宫之頽垣
　　缸硯賦(并叙/)
　先蜀之老有姓滕者能以藥煮瓦石使軟可割如土
　嘗以破釀酒缸為硯極美蜀人往往得之以為異物
　余兄子瞻嘗遊益州有以其一遺之子瞻以授余因
　為之賦
有物於此首枕而足履大胸而大膺杯首而箕制其壽
百年骨肉破碎而獨化為是其始也生乎黄泥之中其
<pb:KR4d0082_WYG_017-4a>
成也出乎烈火之下尾銳而腹皤長頸而巨口餔糟啜
酒終日醉飽外堅中虛膚密理解偶與物鬬脅漏内槁
棄於路隅瓦礫所笑忽然逢人藥石包裹不我謂瑕治
以鼎鼐烹煎不辭斧鑿見剖一為我形沃我以水汙我
以煤處我以几子既博物能識已否客曰嗟夫物之成
也則必固有毁也邪物之毁也則又不可謂棄也邪既
成而毁者悲其棄也既棄而復用者又悲其用也是亦
大惑而已矣且以予觀之昔子則非開口而受濕茹辛
<pb:KR4d0082_WYG_017-4b>
含酸而不得守子之性者邪今子則非坦腹而受汚模
糊彌漫而不得保子之正者邪且其飲子以水也不若
飲子以酒以物汙子也不若使子自保子果以此自悲
也則亦不見夫諸毛之捽拔諸楮之爛靡殺身自鬻求
效於此吐詞如雲傳示萬里子不自喜而欲其故則吾
亦謂子惡名而喜利棄淡而嗜美終身陷溺而不知止
者可足悲矣
　　登眞興寺樓賦(并叙/)
<pb:KR4d0082_WYG_017-5a>
　季夏六月子瞻與張户曹琥同遊眞興寺晩登寺後
　重閣南望連山如畫山前有白鷺十數杳杳飛去東
　南望五丈原原上有白雲如覆釡慨然思孔明之遺
　迹作書與轍曰可以賦此賦曰
渉六月之徂暑兮遡秦川而遠望樓馮髙而蘧蘧兮日
將薄乎西方牛羊相從而下來兮孤煙特起於蒼茫南
望連山之參差兮奔走相屬而騰驤桀嶪峩其雄髙兮
惟太白與終南林阜蔚以扶拱兮浩合沓而穰穰若羣
<pb:KR4d0082_WYG_017-5b>
馬之相追逐兮忽鬱怒而狂章駢交首以磨頸兮紛絶
馳於四方日將入而山隂兮天黝黝而茫茫淡平雲之
凝碧兮白鷺歸以翺翔羽裊裊其彌遠兮聲斷絶而復
揚𦕈將没而猶見兮飄若仙人之不可望曠羣歸於何
所兮徂南澗之泱泱囘東望夫脩隆兮隱髙原曰五丈
思古人而不可見兮涕横流以浪浪雲坱圠其不起兮
若覆釡而在上嗟一日之所見兮葢千變以異狀忽巳
去而莫執兮夫豈勝乎追想強馳詞於千里兮増異日
<pb:KR4d0082_WYG_017-6a>
之惆悵維古事之亦然兮偶一世之所向非有意於求
慕兮徒今世之追賞雖孔明其何益於五丈兮使無原
其忘亮覽川原而思古兮怳亡弓之遺韔
　　超然臺賦(并叙/)
　子瞻既通守餘杭三年不得代以轍之在濟南也求
　為東州守既得請髙密其地介於淮海之間風俗朴
　陋四方賓客不至受命之嵗承大旱之餘孽驅除螟
　蝗逐捕盜賊廩䘏饑饉日不遑給幾年而後少安顧
<pb:KR4d0082_WYG_017-6b>
　居處隱陋無以自放乃因其城上之廢臺而増葺之
　日與其僚覽其山川而樂之以告轍曰此將何以名
　之轍曰今夫山居者知山林居者知林耕者知原漁
　者知澤安於其所而已其樂不相及也而臺則盡之
　天下之士奔走於是非之場浮沈於榮辱之海囂然
　盡力而忘反亦莫自知也而逹者哀之二者非以其
　超然不累於物故邪老子曰雖有榮觀燕處超然命
　之可乎因為之賦以告曰
<pb:KR4d0082_WYG_017-7a>
東海之濱日氣所先巋髙臺之陵空兮溢晨景之潔鮮
幸氛翳之收霽兮逮朋友之燕閒舒堙鬱以延望兮放
遠目於山川設金罍與玉斚兮清醪潔其如泉奏絲竹
之憤怨兮聲激越而𦕈綿下仰望而不聞兮微風過而
激天曾陟降之幾何兮棄溷濁乎人間倚軒楹以長嘯
兮袂輕舉而飛翻極千里於一瞬兮寄無盡於雲煙前
陵阜之洶湧兮後平野之湠漫喬木蔚其蓁蓁兮興亡
忽乎滿前懐故國於天末兮限東西之嶮艱飛鴻往而
<pb:KR4d0082_WYG_017-7b>
莫及兮落日耿其夕躔嗟人生之漂摇兮寄流枿於海
壖茍所遇而皆得兮遑既擇而後安彼世俗之私已兮
毎自予於曲全中變潰而失故兮有驚悼而汎瀾誠逹
觀之無不可兮又何有於憂患顧遊宦之迫隘兮常勤
苦以終年盍求樂於一醉兮滅膏火之焚煎雖晝日其
猶未足兮竢明月乎林端紛既醉而相命兮霜凝磴而
跰&KR1271;馬躑躅而號鳴兮左右翼而不能鞍各雲散於城
邑兮徂清夜之既䦨惟所往而樂易兮此其所以為超
<pb:KR4d0082_WYG_017-8a>
然者邪
　　服茯苓賦(并叙/)
　余少而多病&KR0104;則脾不勝食秋則肺不勝寒治肺則
　病脾治脾則病肺平居服藥殆不復能愈年三十有
　二官於宛丘或憐而受之以道士服氣法行之朞年
　二疾良愈葢自是始有意養生之説晩讀抱朴子書
　言服氣與草木之藥皆不能致長生古神仙眞人皆
　服金丹以為草木之性埋之則腐煮之則爛燒之則
<pb:KR4d0082_WYG_017-8b>
　焦不能自生而况能生人乎余既汩沒世俗意金丹
　不可得也則試求之草木之類寒暑不能移歳月不
　能敗者惟松栢為然古書言松脂流入地下為茯苓
　茯苓又千歳則為琥珀雖非金石而其能自完也亦
　久矣於是求之名山屑而瀹之去其脉絡而取其精
　華庻幾可以固形養氣延年而却老者因為之賦以
　道之詞曰
春而榮夏而茂憔悴乎風霜之前摧折乎冰雪之後閲
<pb:KR4d0082_WYG_017-9a>
寒暑以同化委糞壤而兼朽兹固百草之微細與衆木
之凡陋雖復效骨革於刀几盡性命於杵臼解急難於
俄頃破竒邪於邂逅然皆受命淺薄與時變遷朝菌無
日蟪蛄無年茍自救之不暇矧它人之足延乃欲擷根
莖之么末假臭味以登仙是猶託疲牛於千里駕鳴鳩
而升天則亦辛勤於澗谷之底槁死於峯崖之顛顧桑
榆以竊歎意神仙之不然者矣若夫南澗之松拔地千
尺皮厚犀兕心堅鐵石鬚髮不改蒼然獨立流膏液於
<pb:KR4d0082_WYG_017-9b>
黄泉乘隂陽而固結象鳥獸之蹲伏類龜黿之閉蟄外
黝黒以鱗皴中潔白而純密上灌莽之不犯下螻蟻之
莫賊經厯千嵗化為琥珀受雨露以彌堅與日月而終
畢故能安䰟魄而定心志却五味與穀粒追赤松於上
古以百歲為一息顔如處子緑髮方目神止氣定浮遊
自得然後乗天地之正御六氣之辨以遊夫無窮夫又
何求而得食
　　墨竹賦
<pb:KR4d0082_WYG_017-10a>
與可以墨為竹視之良竹也客見而驚焉曰今夫受命
於天賦形於地涵濡雨露振蕩風氣春而萌芽夏而解
弛散柯布葉逮冬而遂性剛潔而疎直姿嬋娟以閒媚
渉寒暑之徂變傲冰雪之凌厲均一氣於草木嗟壤同
而性異信物生之自然雖造化其能使今子研青松之
煤運脫兔之毫睥睨牆堵振洒繒綃須㬰而成鬱乎蕭
騷曲直横斜穠纎庳髙竊造物之潜思賦生意於崇朝
子豈誠有道者耶與可听然而笑曰夫予之所好者道
<pb:KR4d0082_WYG_017-10b>
也放乎竹矣始予隱乎崇山之陽廬乎脩竹之林視聽
漠然無槩乎予心朝與竹乎為游莫與竹乎為朋飲食
乎竹間偃息乎竹隂觀竹之變也多矣若夫風止雨霽
山空日出猗猗其長森乎滿谷葉如翠羽筠如蒼玉澹
乎自持淒兮欲滴蟬鳴鳥噪人響寂厯忽依風而長嘯
𦕈掩冉以終日笋含籜而將墜根得土而横逸絶澗谷
而蔓延散子孫乎千億至若藂薄之餘斤斧所施山石
犖埆荆棘生之蹇將抽而莫逹紛既折而猶持氣雖傷
<pb:KR4d0082_WYG_017-11a>
而益壯身已病而増竒淒風號怒乎隙穴飛雪凝沍乎
陂池悲衆木之無頼雖百圍而莫支猶復蒼然於既寒
之後凜乎無可憐之姿追松栢以自偶竊仁人之所為
此則竹之所以為竹也始也余見而悦之今也悦之而
不自知也忽乎忘筆之在手與紙之在前勃然而興而
脩竹森然雖天造之無眹亦何以異於兹焉客曰葢予
聞之庖丁解牛者也而養生者取之輪扁斵輪者也而
讀書者與之萬物一理也其所從為之者異爾况夫夫
<pb:KR4d0082_WYG_017-11b>
子之託於斯竹也而予以為有道者則非耶與可曰唯
唯
　　黄樓賦(并叙/)
　熈寜十年秋七月乙丑河決於澶淵東流入鉅野北
　溢于濟南溢于泗八月戊戌水及彭城下余兄子瞻
　適為彭城守水未至使民具畚鍤畜土石積芻茭完
　窒隙穴以為水備故水至而民不恐自戊戌至九月
　戊申水及城下者二丈八尺塞東西北門水皆自城
<pb:KR4d0082_WYG_017-12a>
　際山雨晝夜不止子瞻衣製履屨廬於城上調急夫
　發禁卒以從事令民無得竊出避水以身帥之與城
　存亡故水大至而民不潰方水之淫也汗漫千餘里
　漂廬舍敗冡墓老弱蔽川而下壯者狂走無所得食
　槁死於丘陵林木之上子瞻使習水者浮舟檝載糗
　餌以濟之得脱者無數水既涸朝廷方塞澶淵未暇
　及徐子瞻曰澶淵誠塞徐則無害塞不塞天也不可
　使徐人重被其患乃請増築徐城相水之衝以木堤
<pb:KR4d0082_WYG_017-12b>
　捍之水雖復至不能以病徐也故水既去而民益親
　於是即城之東門為大樓焉堊以黄土曰土實勝水
　徐人相勸成之轍方從事於宋將登黄樓覽觀山川
　弔水之遺迹乃作黄樓之賦其詞曰
子瞻與客遊於黄樓之上客仰而望俯而歎曰噫嘻殆
哉在漢元光河決瓠子騰蹙鉅野衍溢淮泗梁楚受害
二十餘歳下者為汙澤上者為沮洳民為魚鼈郡縣無
所天子封祀太山徜徉東方哀民之無辜流死不藏使
<pb:KR4d0082_WYG_017-13a>
公卿負薪以塞宣房瓠子之歌至今傷之嗟惟此邦俯
仰千載河東傾而南洩蹈漢世之遺害包原隰而為一
窺吾墉之摧敗呂梁齟齬横絶乎其前四山連屬合圍
乎其外水洄洑而不進環孤城以為海舞魚龍於堭壑
閲帆檣於睥睨方飄風之迅發震鞞鼓之驚駭誠蟻穴
之不救分閭閻之横潰幸冬日之既迫水泉縮以自退
棲流枿於喬木遺枯蚌於水裔聽澶淵之奏功非天意
吾誰頼今我與公冠冕裳衣設几布筵斗酒相屬飲酣
<pb:KR4d0082_WYG_017-13b>
樂作開口而笑夫豈偶然也哉子瞻曰今夫安於樂者
不知樂之為樂也必渉於害者而後知之吾嘗與子馮
兹樓而四顧覽天宇之宏大繚青山以為城引長河而
為帶平臯衍其如席桑麻蔚乎斾斾畫阡陌之從横分
園廬之向背放田漁於江浦散牛羊於煙際清風時起
微雲霮䨴山川開闔蒼莽千里東望則連山參差與水
皆馳羣石傾奔絶流而西百歩湧波舟檝紛披魚鼈顛
沛沒人所嬉聲崩震雷城堞為危南望則戱馬之臺巨
<pb:KR4d0082_WYG_017-14a>
佛之峯巋乎特起下窺城中樓觀翺翔嵬峩相重激水
既平𦕈莽浮空駢洲接浦下與淮通西望則山斷為玦
傷心極目麥熟禾秀離離滿隰飛鴻羣往白鳥孤沒横
煙澹澹俯見落日北望則泗水湠漫古汴入焉滙為濤
淵蛟龍所蟠古木蔽空烏鳥號呼賈客連&KR2499;聯絡城隅
送夕陽之西盡𨗳明月之東出金鉦湧於青嶂隂氛為
之辟易窺人寰而直上委餘彩於沙磧激飛楹而入户
使人體寒而戰栗息洶洶於羣動聽川流之蕩潏可以
<pb:KR4d0082_WYG_017-14b>
起舞相命一飲千石遺棄憂患超然自得且子獨不見
夫昔之居此者乎前則項籍劉戊後則光弼建封戰馬
成羣猛士成林振臂長嘯風動雲興朱閣青樓舞女歌
童勢窮力竭化為虛空山髙水深草生故墟葢將問其
遺老既巳灰滅而無餘矣故吾將與子弔古人之既逝
閔河決於疇昔知變化之無在付杯酒以終日於是衆
客釋然而笑頽然而就醉河傾月墮&KR0157;扶而出
　欒城集巻十七

<pb:KR4d0082_WYG_018-1a>
欽定四庫全書
　欒城集巻十八
　　　　　　　　　　　　　宋　蘓轍　撰
