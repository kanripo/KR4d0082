# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.503586
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0348-006欒城集-卷第六.
<pb:KR4d0082_SBCK_006-1a>¶
欒城集卷第六¶
　詩一百首¶
　　題張安道樂全堂¶
天命無不全人事每自傷譬如摩泥珠宛轉有餘光¶
藻飾不能加塵垢豈有亡世人未嘗識姑射手自將¶
我公體自然率性非勉强驅馳四十年不入憂患&KR0163;¶
晩嵗事䝉養歛退就此堂小儒豈知道宿昔窺門牆¶
申屠師無人無足亦自忘如逢鄭執政一笑先生傍¶
　　和鮮于子駿益昌官舍八詠¶
　　　桐軒¶
<pb:KR4d0082_SBCK_006-1b>¶
桐身青琅玕桐葉蒲葵扇落落出軒墀亭亭奉閒燕¶
夜聲疎雨滴午影微風輔秋飈一凌亂浙瀝驚葱蒨¶
朝日失繁隂青苔覆遺片空使坐中人慨然嗟物變¶
　　　竹軒¶
幽軒離紛華惟有一叢竹纎梢起餘寒紫筍散輕馥¶
擢幹春雨餘挺節秋霜足不知嵗時改守此娟娟緑¶
上有吟風蟬空腹未嘗食翦伐非所辭不受塵土辱¶
　　　栢軒¶
室築城市間移栢南澗底山林夙所尚封植聊自寄¶
﨑嶇脫巖石擁塞出棼翳上承清露滋下受寒泉惠¶
<pb:KR4d0082_SBCK_006-2a>¶
秋來采霜葉咀嚼有餘味苦澁未須嫌愈久甘如薺¶
　　　巽堂¶
山前三秦道車馬不遑息日出紅塵生不見青山色¶
峰巒未嘗改徃意自奔廹誰言幽堂居近在使者宅¶
俯聴辨江聲却立睨石壁藤蘿自太古松竹列新植¶
暑簟臥清風寒樽對佳客試問東行人誰能同此適¶
　　　山齋¶
平地厭喧囂虛齋上山足蕭條逺城市坡陁富林麓¶
簡書日填委杖屨每幽獨豈無山中士髙臥白茅屋¶
逢人黙無語長嘯響巖谷此室庶可招夜月相從宿¶
<pb:KR4d0082_SBCK_006-2b>¶
　　　閑燕亭¶
登山稍巳髙曠望良亦逺危亭在山腹物景行自變¶
諸峰宿霧收草木朝陽絢盎盎雲出山溜溜泉垂坂¶
徐行得住處永日遂忘返此樂只自知傍人任嫌&KR0180;¶
　　　㑹景亭¶
亭髙衆山下勝勢不自收岡巒向眼盡風籟與耳謀¶
鳶飛半嶺息雲起當空逰視身如乘風超然忘百憂¶
暮歸室中居唯見窓戸幽視聴隨物變恍誰識其由¶
　　　寳峯亭¶
昔過益昌城莫登君子堂駕言念長道未暇升崇岡¶
<pb:KR4d0082_SBCK_006-3a>¶
今聞寳峰上縹緲陵朝陽三休引蘿蔓一覽窮蒼茫¶
微雲靄雙劒落日明故鄉奔馳迹未安山藪意自長¶
漂揺萬里外手把新詩章宦逰不忘歸何異鳥欲翔¶
塵土汙顔面年華侵鬢霜何時首歸路所至聊徬徨¶
樽爼逢故人亭榭凝清光為我具斗酒宿恨猶可償¶
　　次韻分司南京李誠之待制求酒二首¶
世上升沉都夢裏春來疆健鬭樽前公田種秫全抛¶
却坐客無氊誰與錢¶
春深風雨半相和節物令人意緒多中酒何須問賢¶
聖和詩今尚許羊何¶
<pb:KR4d0082_SBCK_006-3b>¶
　　送施歷城辯歸常州¶
髙人不受塵土侵三年浙江藏何深久閑物理有相¶
復歷城官事森成林乘時歛散逐十二鞭撻逋負徒¶
哀矜一杯相屬未嘗得百畆歸去將安能濳逃雖出¶
知者後黽勉尚見仁人心歸期忽告三月尾强&KR0468;不¶
顧千黄金河豚雖過鱸鱖在粳稻正挿風雨滛酒肴¶
勞苦罄隣里期㑹迫隘思僚朋山川呉越我所愛扁¶
舟佗日要追尋滯留未用便相詫半年嵗月行駸駸¶
　　施君既去復以事還戯贈¶
令尹西行去又廻西湖重把舊樽罍吏民再見雞棲¶
<pb:KR4d0082_SBCK_006-4a>¶
乘猶道吾公挽不來¶
　　和文與可洋州園亭三十詠¶
　　湖橋¶
湖南堂宇深湖北林亭逺不作過湖橋兩處那相見¶
　　横湖¶
湖裏種荷花湖邊種楊桞何處渡橋人問是人間否¶
　　書軒¶
緑竹覆清渠塵心日日疎使君遺癖在苦要讀文書¶
　　冰池¶
水深冰亦厚滉蕩鋪寒玉好在水中魚何愁池上騖¶
<pb:KR4d0082_SBCK_006-4b>¶
　　竹塢¶
空陂放脩竹肅肅復㝠㝠莫除塢外筍從使入園生¶
　　荻浦¶
離披寒露下蕭索微風觸摧折有餘青從横未須束¶
　　蓼㠘¶
風髙蓮欲衰霜重蓼初發㑹使此池中秋芳未嘗歇¶
　　　望雲樓¶
雲生如涌泉雲散如翻水百變一凭欄悠悠定誰使¶
　　　天漢臺¶
臺髙天漢近匹練掛林端秋深霜露重誰見落西山¶
<pb:KR4d0082_SBCK_006-5a>¶
　　待月臺¶
夜色何蒼蒼月明久未上不上倚城臺無柰東南嶂¶
　　二樂榭¶
動靜惟所遇仁智亦偶然誰見二物外猶有天地全¶
　　灙泉亭¶
泉來草木滋泉去池塘滿委曲到庭除清泠備晨盥¶
　　吏隠亭¶
隠居亦非難欲少求易遂有意未成歸聊就茅簷試¶
　　霜筠亭¶
林髙日氣薄竹色淨如水寂歷斷人聲時有鳴禽起¶
<pb:KR4d0082_SBCK_006-5b>¶
　　無言亭¶
處世欲無言事至或未可如有此亭空燕坐聊從我¶
　　露香亭¶
重露覆千花繁香凝畦圃不忍日將晞散逐微風去¶
　　涵虛亭¶
虛亭面疎篁窈窕衆景聚更與坐中人行尋望來䖏¶
　　溪光亭¶
溪亭新雨餘秋色明滉漾鳥渡夕陽中魚行白石上¶
　　過溪亭¶
溪淺復通橋過者猶恨懶頼有沙上鷗常為獨逰伴¶
<pb:KR4d0082_SBCK_006-6a>¶
　　　披錦亭¶
春晩百花齊緜緜巧如織細雨洗還明輕風巻無迹¶
　　　禊亭¶
觴流無定處客醉醒還酌母令仲御歌空使人驚愕¶
　　　菡蓞軒¶
開花濁水中抱性一何絜朱檻月明時清香為誰發¶
　　　茶䕷洞¶
猗猗翠蔓長藹藹繁香足綺席墮殘英芳樽漬餘馥¶
　　　篔簹谷¶
誰言使君貧巳用谷量竹盈谷萬萬竿何曾一竿曲¶
<pb:KR4d0082_SBCK_006-6b>¶
　　　寒蘆港¶
蘆深可藏人下有扁舟泊正似洞庭風日莫孤㠶落¶
　　　野人廬¶
野人三四家桑&KR0984;足生意試與叩柴荆言辭應有味¶
　　　此君庵¶
風梢遶簷匝霜榦當窓淨遥知素壁上醉墨森相映¶
(冠絶今世/與可墨竹)¶
　　　金橙逕¶
葉如石楠堅實比霜柑大穿逕得新苞令公憶鱸鱠¶
　　　南園¶
<pb:KR4d0082_SBCK_006-7a>¶
官是勸農官種桑亦其所安得陌上人隔葉攀條語¶
　　　北園¶
使君美且仁遍地種桃李豈獨放春花行㸔食秋子¶
　　　次韻呉興李行中秀才見寄并求醉眠亭詩¶
　　　二首¶
才堪簿領更無餘贏得十年閑讀書寵辱何須身自¶
試窮愁不待酒驅除故人歸去無消息佳句新來屢¶
巻舒前日使君今在此不妨時復置雙魚(興移齊南/李公悻呉)¶
　　　右和見寄¶
是非一醉了無餘唯有胷中萬卷書已把人生比蘧¶
<pb:KR4d0082_SBCK_006-7b>¶
傳更將江浦作階除欲眠賔客從教去倒臥氍毹豈¶
暇舒京洛舊逰真夢裏秋風無復憶鱸魚¶
　　　右醉眠亭¶
　　和子瞻玉盤盂二首(白芍藥子瞻新為此名/東武蘇莒公家園中千葉)¶
千葉團團一尺餘揚州絶品舊應無賞傳莒國遷鍾¶
虡移憶胡僧置鉢盂叢底留連傾鑿落缾中捧擁照¶
浮屠强將絳蠟封紅蕚憔悴無言損玉膚¶
故相林亭父老知出羣草木尚何疑無多産業殘花¶
藥幾許功名舊鼎彛豐艷不知人世别佳名新換使¶
君詩明年㑹㸔花尤好剥盡浮苞養一枝¶
<pb:KR4d0082_SBCK_006-8a>¶
　　　寄題宻州新作快哉亭二首¶
車騎崩騰送客來奔河㫁岸首頻回鑿成戸牖功無¶
幾放出江湖眼一開景物為公爭自致登臨約我共¶
追陪自矜新作超然賦更擬蘭臺誦快哉¶
檻前濰水去沄沄洲渚蒼茫煙桞勻萬里忽驚非故¶
國一樽聊復對行人謝安未厭頻擕妓汲黯猶須卧¶
理民試問沙囊無處所于今信怯定非真¶
　　　贈馬正卿秀才¶
男兒生可憐赤手空腹無一錢死䘮三世委平地骨¶
肉不得歸黄泉徒行乞丐買墳墓冠幘破敗衣履穿¶
<pb:KR4d0082_SBCK_006-8b>¶
矯然未肯妄求取耻以不義藏其先辛勤直使行路¶
泣六親不信相尤愆問人何罪窮至此人不敢尤其¶
怨天孝慈未省鬼神惡兄弟寧有木石頑善人自古¶
有不遇力行不廢良謂賢¶
　　　答文與可十首¶
逺逰既為東魯遷居又愛南山齒髮自知將老心懐¶
且欲偷安¶
舜井溢流陌上歴山近在城頭羇旅三年忘去故園¶
何日歸休¶
野步西湖緑縟晴登北渚煙緜蒲蓮自可供腹魚蟹¶
<pb:KR4d0082_SBCK_006-9a>¶
何嘗要錢¶
飲酒方橋夜月鈎魚畫舫秋風冉冉荷香不斷悠悠¶
水面無窮¶
雨過山光欲溜寒來水氣如烝勝處何須呉越隨方¶
亦有逰朋¶
揚雄執㦸雖久陶令歸田未能眼㸔雲山無柰神傷¶
簿領相仍¶
終嵗常親鞭朴此生知負詩書欲尋舊學無處時有¶
故人起予¶
故人逺在江漢萬里時寄聲音聞道禪心寂寞未廢¶
<pb:KR4d0082_SBCK_006-9b>¶
詩人苦吟¶
佳句近參風雅微詞間發離騷竊欲比君庾信莫年¶
詩賦尤髙¶
相思欲見無路滿秩西歸有時及君鈴閤少事飲我¶
松醪滿巵¶
　　　次韻李公擇寄子瞻¶
青蒲一下復東來擁扇西風滿面埃擊柝自營何擇¶
地鋪糟同醉未須回孤髙振鷺瞻初下淡泊嬰兒及¶
未孩我亦漂流家萬里年來羞上望鄉臺¶
　　　次韻李公擇以惠泉答章子厚新茶二首¶
<pb:KR4d0082_SBCK_006-10a>¶
無錫銅瓶手自持新芽顧渚近相思故人贈答無千¶
里好事安排巧一時蟹眼煎成聲未老兎毛傾㸔色¶
尤宜槍旗𢹂到齊西境更試城南金線竒(齊州城南/金線泉在)¶
新詩態度靄春雲肯把篇章妄與人性似好茶常自¶
養交如泉水久彌親睡濃正想羅聲發食飽尤便粥¶
面勻底處翰林長外補明年誰送霅溪春¶
　　　和李公擇赴歴下道中雜詠十二首¶
　　　　泛清河¶
南北無多水﨑嶇未捨船何時好霖雨是處有通川¶
墳壠㸔書巻興亡指道邊蒼茫半秋草猶復較愚賢¶
<pb:KR4d0082_SBCK_006-10b>¶
　　　將至桃園阻淺且風不得進¶
巻㠶倚棹淺河津憶泛長江步步新未免生涯寄風¶
浪不堪舟楫委埃塵徃來欲就沙囊堰深淺時㸔舉¶
䇿頻一望雲霓百憂集應思平地隠居人¶
　　　桃園阻淺將易小舟一夜水大至復乘便風¶
　　　頃刻百里¶
此生與物妄相仇欲徃長嫌苦見留淺瀬何知向人¶
惡漲溪豈復為公流雨痕忽到工催客風信初來轉¶
打頭舉目汀洲都未改忽添清興滿行舟¶
　　　下邳黄石公廟¶
<pb:KR4d0082_SBCK_006-11a>¶
圯下相逢南北人三邀不勌識天真十年却見榖城¶
下寂寞同收一夢身¶
　　　宿遷項羽廟¶
尺箠西來壠畆中驅馳力盡衆兵衝舊封獨守君臣¶
義故國長修爼豆容平日軍聲同破竹少年心事喜¶
摧鋒錦衣眷戀多鄉思肯顧田家社酒濃¶
　　　呂梁¶
出沒懸流雖有道慿陵險地本無心未能與物都無¶
礙咫尺清泉亦自深¶
　　　梁山泊(次䫟)¶
<pb:KR4d0082_SBCK_006-11b>¶
近通沂泗&KR0984;鹽熟逺控江淮粳稻秋粗免塵泥汙車¶
脚莫嫌菱蔓繞船頭謀夫欲就桑田變客意終便畫¶
舫逰愁思錦江千萬里漁蓑空向夢中求(乾此泊以/時議者將)¶
(麥/種菽)¶
　　　梁山泊見荷花憶呉興五絶¶
南國家家漾綵&KR2802;芙蕖逺近日微明梁山泊裏逢花¶
發忽憶呉興十里行¶
終日舟行花尚多清香無柰着人何更須月出波光¶
淨臥聴漁家蕩槳歌¶
行到平湖意自寛繁花仍得就船㸔回頭却向呉儂¶
<pb:KR4d0082_SBCK_006-12a>¶
説從此逺逰心未䦨¶
花開南北一般紅路過江淮萬里通飛蓋靚粧迎客¶
笑鮮魚白酒醉船中¶
菰蒲出沒風波際鴈鴨飛鳴霧雨中應為髙人愛呉¶
越故於齊魯作南風¶
　　　次韻李公擇九日見約以疾不赴¶
它年逢九日杯酒逐英豪漸老經秋病獨醒何處髙¶
床頭添藥裹坐上減牛毛寂寞知誰問煩公置濁醪¶
　　　喜雪呈李公擇¶
秋來旱已久雪至亦不薄沉沉夜未眠簌簌聲初落¶
<pb:KR4d0082_SBCK_006-12b>¶
霏微入疎戸&KR0365;晃先朱閣披衣視羣動照屋始驚愕¶
晨起犯清寒繁隂㸔溟漠喬林凍相倚隙瓦乾猶爍¶
孤村掩圭竇深逕沒芒屩平野恣汗漫四山增犖确¶
晚色漏斜陽林光粲相錯氛埃一清蕩疫癘解纒縛¶
寒蔬養春芽宿麥布冬脚官居亦何頼嵗事信所託¶
逋逃幸一飽剽盗止羣惡無事樂自多有酒庶可酌¶
我行今不久公到時方昨豐穰識天意暇豫可前約¶
齋㕑雖無餘賔客甚易諾行須酒壺倒莫待隂雲剥¶
　　　次韻范郎中仰之詠雪¶
倉廩未應空長天霰雪濛瓊瑶布地淨組練出師雄¶
<pb:KR4d0082_SBCK_006-13a>¶
雲濶諸峰遍花繁百草同農謡麥壠外客興酒杯中¶
聚散占風力消螎驗藥功(山其上不&KR0468;雪/歷城西北陽起石)逺逰&KR0147;¶
自喜三見嵗時豐¶
　　　次韻李公朝著作見贈二首¶
逺客徒為爾江邊有故丘汀洲信廣大鳬鴈任漂浮¶
好事時携酒歸心久倦逰還鄉定衰老朋友肯相收¶
　　　又¶
稽古終何力扶衰謾有方故人憐困躓佳句贈輝光¶
未暇抽身去安能挿趐翔空存踈懶性髙臥笑羲皇¶
　　　惠穆呂公挽詞二首¶
<pb:KR4d0082_SBCK_006-13b>¶
全齊開故國清廟饗元功徳業真無沗勲名但未充¶
邊防推信惠社稷倚勤忠不作司徒貴何慙鄭武公¶
　　　又¶
風俗非平昔賢豪棄此時新阡長宿草行路拜豐碑¶
惠術遐方記嘉猷信史知悲凉哭墳客不爲受恩私¶
　　　次韻蔣䕫寒夜見過¶
都城廣大漫如天旅人騷屑誰與歡北風號恕屋無¶
瓦夜氣凝冽冰生槃雪聲旋下白玉片燈花暗結丹¶
砂丸叩門剥啄驚客至吹火倉卒憐君寒明時未省¶
有遺棄髙論自笑終汗漫識君太學嗟嵗久至今客¶
<pb:KR4d0082_SBCK_006-14a>¶
舍猶泥蟠正如憔悴入籠鶴坐見摧落凌風翰明朝¶
尚肯過吾飲有酒不盡行將酸¶
　　　次韻王鞏廷評招飲¶
病憶故鄉同越舄性安田野似禆諶都城嵗晚不歸¶
去客舍夜寒猶獨吟樽酒憐君偏好客詩篇寄我謬¶
知音㑹須雪裏相從飲履迹旋平無處尋¶
　　　雪中㑹孫洙舍人飲王氏西堂戯成三絶¶
新嵗逼人無一日殘冬飛雪已三廻百分琥珀從君¶
勸十里瓊瑶走馬來¶
南國髙人真巨源華堂邂逅接清樽十年一見都如¶
<pb:KR4d0082_SBCK_006-14b>¶
夣莫怪終宵語笑喧¶
傾盡香醪雪亦晴東齋醉臥已三更佳人不慣生踈¶
客不盡清歌宛轉聲¶
　　　雪中呈范景仁侍郎¶
羈逰亦何樂幸此賢主人東齋暖且深髙眠不知晨¶
開門驚照曜舞雪方繽紛繁雲覆庭廡落勢一何勻¶
霏霺本無着積疊巧相因萬類忽同色九衢凈無塵¶
園林開組練觀闕堆瓊珉蟲書散鳥足縞帶翻車輪¶
逺逰浩千里欲出迷四隣誰言助春農亦善欺客貧¶
頼我古君子高談吐陽春當方庇華屋豈憂無束薪¶
<pb:KR4d0082_SBCK_006-15a>¶
　　　次韻景仁丙辰除夜¶
數舉除夜酒稍消少年豪浮光寄流水妙理付濁醪¶
微陽未出土大雪飛鵝毛試問氷霜勁春來能久牢¶
　　　次韻景仁招宋温之職方小飲¶
髙人兩無事相見輙傾懐時以酒相命何妨心自齋¶
燈期飛雪亂春&KR0049;苦寒乖不就頹然醉難堪風且霾¶
　　　次韻景仁飲宋温之南軒二首¶
白髪迎新&KR0010;皤然國老更感時能細說對酒任徐行¶
畫軸髙分品詩詞妙入評踈狂先醉倒應許恃鄉情¶
　　　又¶
<pb:KR4d0082_SBCK_006-15b>¶
飲闌缾已罄話久僕須更髙㑹良難得危言豈易行¶
歸休便老計得失任臺評猶有青編在它年不世情¶
　　　次韻景仁正月十二日訪呉縝寺丞二絶¶
夜雪滿庭雞失晨瓊田早出不驚塵急須巻凍鋪黄¶
道欲㸔燈山萬萬人¶
濁醪時飲十分杯萬象溟濛曉氣皚醉倒藍輿夜歸¶
去金吾寧復識誰哉¶
　　　桞子玉郎中挽詞二首¶
晩嵗抽身塵土中𤅬山仍乞古仙宮羞將白髪隨馮¶
叟欲就丹砂繼葛洪龍虎未能留物化芭蕉久已悟¶
<pb:KR4d0082_SBCK_006-16a>¶
身空騷人欲作招䰟賦蟬蛻疑非世俗同¶
新詩錦繡爛成編醉墨龍蛇灑未乾共首卜居空舊¶
約宛丘擕手憶餘歡風流可見身如在鄉國全歸意¶
所安行到都門送君䖏長河清淚兩汍瀾¶
　　　贈淨因臻長老¶
十方老僧十年舊燕坐繩床㸔奔走逺逰新自濟南¶
來滿身自覺多塵垢煖湯百斛勸我浴驪山衮衮泉¶
傾竇明窓困臥百縁絶此身瑩淨初何有清泉自清¶
身自㓗塵垢無生亦無滅振衣却起就華堂老僧相¶
對無言說南山采&KR0818;軟未乾西園擷菜寒方茁與君¶
<pb:KR4d0082_SBCK_006-16b>¶
飽食更何求一杯茗粥傾銅葉¶
　　　次前韻答景仁¶
儒林談道亦云舊逺自太史牛馬走區區分别意何¶
為擾擾秪添心上垢道大如天不可測異出同歸各¶
穿竇浩然一水散千漚却觀彼我曾無有我丈中心¶
冰玉絜世上浮雲盡灰滅終年行道自不知笑指空¶
門名異說此心未信道不生石上下種何由茁道在¶
起居飲食中安問胡僧分五葉¶
　　　逰城西集慶園¶
送客城西客已逺歸路北池接南苑冰澌片㫁水光¶
<pb:KR4d0082_SBCK_006-17a>¶
浮桞線和柔風力輭繚牆朱戸誰家園流水平畦春¶
日淺禁河分溜一池足洛圃移花百金賤飛甍斤斧¶
聲未絶翠栢栽培影初遍傍人笑指髙臺處前年過¶
見荒榛滿金錢力奪天地功嵗月未多風物換人生¶
富貴無不成都門坐置山林觀暖風遲日時一到早¶
出莫歸應未晚主人最貴稀出城長使憧憧路人㸔¶
　　　逰景仁東園¶
新春甫驚蟄草木猶未知髙人靜無事頗怪春來遲¶
肩輿出東郊輕裘試朝曦百草抱生意喬松解寒姿¶
尺書招友生冠蓋溢通逵人生瞬息間幸此休暇時¶
<pb:KR4d0082_SBCK_006-17b>¶
濁酒瀹浮蟻嘉蔬薦柔荑春來莫嫌早春去恐莫追¶
公卿多王事田野遂我私松筠自擁蔽里巷得逰嬉¶
隣家並侯伯朱門掩芳菲畦花被錦繡庭檜森旌旗¶
華堂絢金碧疊觀凝煙霏髣髴象宮禁蕭條逺喧卑¶
徐行日一至何異已有之都城閉門早衆客紛將歸¶
垂楊返照下歸騎紅塵飛但卜永日歡未與清夜期¶
人散衆嚻絶庭空星斗埀安眠萬物外髙世良在兹¶
欒城集卷第六¶
<pb:KR4d0082_SBCK_006-18a>¶
#+PROPERTY: JUAN 6
#+PROPERTY: FILE SB04n0349-006欒城集三集-卷第六.
<pb:KR4d0082_SBCK_006-1a>¶
欒城第三集卷第六¶
　　䇿問論一十七首¶
問大泉直十行於世僅十年矣物重而泉輕私鑄如¶
雲百物踴貴民病之乆矣朝廷知之凡官府之積以¶
數千萬計而民間之畜不可勝數以民之不易也棄¶
而不惜十損其七聖人仁民之意可謂深矣然竊意¶
舊泉耗於盗鑄新泉在者十三而公私百用大率如¶
故求所以善其後者不可不預講也願著之于篇有¶
司將有採焉¶
問堯舜周孔之道行於天下無一物而不由無一日¶
<pb:KR4d0082_SBCK_006-1b>¶
而不用而佛老之敎常與之抗衡於世世主之欲舉¶
而廢之者屢矣而終莫能此豈無故而能然哉諸生¶
皆學道者也請推言其所以然辯其不可去之理與¶
雖不去而無害於世者詳著之于篇¶
問河朔有橋非古也河流於澶而橋始成南北通行¶
契丹來和百有餘年夫豈偶然也哉今河出於滑古¶
所謂白馬之津也白馬之津是謂官渡渡則可橋則¶
否橋屢成矣而河漲輒敗以虜使之&KR0010;至也而不能¶
已朝廷睦鄰之意厚矣而河朔之人或以爲病方今¶
之計其便安在¶
<pb:KR4d0082_SBCK_006-2a>¶
問士大夫居閭閻間習知民病其多不可盡言也姑¶
問其六曰何以使民習於孝弟而無邪僻何以使士¶
安於實行而無矯僞何以使吏食其禄而無妄取何¶
以使文符稀少而賦歛時辦何以使兵安其戍而無¶
逃叛何以使囹圄空虛而無數赦¶
問堯憂浲水之害朝多賢者不用而用鯀鯀九年無¶
成功民&KR0013;其患者多矣武王克商㣲子帝乙之元子¶
其賢聞於天下不立而立武庚武庚卒與三監叛㡬¶
爲周室大患此二聖人者知其不可用而用之&KR0088;抑¶
亦未之知耶冝有以辦之¶
<pb:KR4d0082_SBCK_006-2b>¶
問孔子稱顔子簟食瓢飮不改其樂一時門弟子莫¶
及之者而韓子以此爲哲人之細事子路稱千乗之¶
國師旅饑饉之餘可使有勇而知方孔子目之以政¶
事不以仁許之而孟子以爲賢於管仲孟子韓子之¶
言果得孔子之意矣乎¶
問三代聖人其所以治天下大者諸侯其次井田其¶
次肉刑自三代之衰強弱相吞而諸侯自㓕貧富相¶
并而井田自壞劓刖傷人而肉刑自廢漢唐之間儒¶
者咨嗟太息欲復三代之故而不能者多矣請詳論¶
之此三者誠非耶三代聖人以此治天下凢千有餘¶
<pb:KR4d0082_SBCK_006-3a>¶
年而未嘗變當時亦莫以爲非者誠是耶自漢至今¶
亦數千載時用時舎迨今掃蕩無餘而天下未嘗不¶
治學者冝知其故不可不論也¶
問學者皆宗孔孟今考之於書猶有異同之說姑論¶
其一二孔子之於管仲雖以爲小器而許其九合之¶
仁其於子路雖稱其有折獄之明無緼&KR0129;之耻而知¶
其不得其死至於孟子則髙子路下管仲孔子之於¶
伯夷叔齊以爲古之賢人稱柳下惠言中倫行中慮¶
而譏其降志辱身至於孟子則皆以爲聖人然則學¶
者今將從孔子歟從孟子歟其明言之¶
<pb:KR4d0082_SBCK_006-3b>¶
問舜命九官凢爲國之政無一不舉歷夏商至周宅¶
六官之典備至于今循之然以今之官考舜之舊而¶
虞稷二官獨廢而不修蓋耕耨稼穡草木鳥獸皆民¶
之所頼以生而國用之所由以足者而獨無以專治¶
其事豈后稷伯益之官皆爲虛設而舜之所命亦有¶
不切於事者歟可詳論之¶
問魯自宣公失政三&KR0074;竊撫其民至昭公五世不競¶
將逐季氏遂以失國然孔子相定公將墮三都費人¶
不順兵及公側僅而勝之成人拒命伐之不克㡬至¶
於亂孔子之爲是何也及其自衞反魯雖爲大夫不¶
<pb:KR4d0082_SBCK_006-4a>¶
任其事矣季氏將用田賦使冉有訪焉黙而不答然¶
齊有田氏之禍則沐浴而朝請舉兵討之夫哀公君¶
(臣)非能正鄰國之亂者孔子以爲是亦何也¶
問郊祀天地見於詩書固有國之常禮也三代旣衰¶
禮失其舊秦漢之間祀五畤封太山禮汾隂雜岀於¶
郊祀之外儒者以爲此禮之大者然五畤廢於漢元¶
封禪止於晋武當時自以爲賢於秦漢今將考論其¶
實此三者於唐虞三代抑嘗行之乎所謂封禪七十¶
三君亦可信乎秦不足言漢之諸儒&KR0004;不言封禪封¶
禪之端發於相如相如之言抑可信乎¶
<pb:KR4d0082_SBCK_006-4b>¶
問祖宗承五伐之餘禮樂未完學校未立其所以爲¶
天下者皆漢唐之遺事也然自今觀之其削平僣亂¶
攘却夷狄戰必勝攻必取及天下巳平祥符景德之¶
間百姓家給人足相賢將勇中外無事朝廷有諍臣¶
州郡有循吏至於文章之盛至與漢唐相若改問其¶
所以致此者何也今自十有餘年禮樂學校之政㡬¶
一新矣其將追繼祖宗而上&KR0088;漢唐不足言其於三¶
代其亦庻㡬矣乎¶
問柦文五伯之盛也方是時楚以諸侯而僣稱王召¶
陸之會&KR0074;公責包茅之不入而不及其僣柯之盟曹¶
<pb:KR4d0082_SBCK_006-5a>¶
沫兵劫&KR0074;公以求侵地而&KR0074;公不以爲罪城濮之戰¶
文公以君避臣而不以爲耻圍鄭之役秦伯私與鄭¶
盟引兵先歸而文公不討其貳敢問伯者之盛固若¶
是而可乎¶
問人之所同好者生也所同貴者位也所同欲者財¶
也天下之大情盡於是矣然此三者常相爲用生者¶
人之本也無財則無以生無位則無以養生而理財¶
作易者盖知此矣旣言三者而叅之以仁義其㫖安¶
在¶
問賢不肖之不能相及雖父子兄弟之間有不免焉¶
<pb:KR4d0082_SBCK_006-5b>¶
堯舜之朱均周公之管蔡盖無足疑者至於孔子門¶
弟子三千餘人其所謂賢者十人而巳此十人者與¶
孔子周旋於天下乆者數十年其歴試而詳觀之者¶
審矣然子路事衛岀公莊公自晋反衞刧孔悝而盟¶
之子路爲孔悝攻莊公於臺上不知父子争國之不¶
可也田常亂齊宰我助田氏以䧟於大戮此二人者¶
亦何爲立於孔氏之門乎¶
問善爲國者惟其稱耳其取士也因官而取人故士¶
無溢員其用財也量入以爲出故財無不足其治邉¶
也量力而闢土故邉無不守今也取士日廣則官不¶
<pb:KR4d0082_SBCK_006-6a>¶
能容用財無藝則常賦不足開邉日逺則見兵愈勞¶
將以救此盖有舉意而辦者亦有改途易向雖乆而¶
不能辦者試詳論之¶
　　觀會通以行典禮論¶
論曰事物之變紛紜雜出若不可知然而有至理存¶
焉禍福治亂之際傾側多故若不可處然而有夷路¶
存焉世之人不知至理之所在也迷而妄行於是有¶
風波作於平地親戚化爲&KR0311;怨者矣聖人不然虚心¶
以待物物至而情僞畢陳於前夫知所以御之是以¶
遇繁而若一&KR0130;險而若夷未嘗有所難者易曰聖人¶
<pb:KR4d0082_SBCK_006-6b>¶
有以見天下之動而觀其會通以行其典禮繋辭焉¶
以斷其吉凶是故謂之爻會通者理之所出也典禮¶
者其所以接物也易有八卦重而爲六十四卦有六¶
爻爻之多至於數百皆聖人指會通以示人陳典禮¶
以教人者也今將言之其多不可勝舉姑以乾坤明¶
之乾之&KR0004;不潜則危其身四不躍則䘮其功二不田¶
則無以廣其德五不天則無利於人至於坤之&KR0004;警¶
之以&KR0130;霜其上戒之以龍戰其三敎之以無成其四¶
愼之以括囊凡易之談會通而陳典禮者可以𩔗求¶
矣舜之爲庻人也父頑母嚚象傲艱哉舜之處於其¶
<pb:KR4d0082_SBCK_006-7a>¶
家也周公之爲冢宰也外則管蔡䜛之以爲將不利¶
於需子內則成王疑之殆哉周公之立於其朝也然¶
四岳之稱舜曰烝烝乂不格姦詩(人/之)羙周公曰狼跋¶
其胡載疐其尾公孫碩膚赤舄几几盖舜與周公臨¶
天下之至變&KR0130;天下之大艱而㤗然如拱揖於廟堂¶
之上跪起於尊爼之間可不謂善觀會通以行典禮¶
也哉昔庖丁之論解牛曰良庖歳更刀割也族庖月¶
更刀折也今臣之刀十九年矣而刀刃若新發於硎¶
彼節者有閒而刀刃無厚以無厚入有閒恢恢乎其¶
於游刃必有餘地矣蓋聖人之於事如庖丁之於牛¶
<pb:KR4d0082_SBCK_006-7b>¶
知之明故處之暇處之暇故事無不濟者此其所以¶
爲聖人也謹論¶
欒城三集卷第六¶
#+PROPERTY: JUAN 6
#+PROPERTY: FILE SB04n0350-006欒城集後集-卷第六.
<pb:KR4d0082_SBCK_006-1a>¶
欒城後集卷第六¶
　　孟子觧二十四章(本近得之故録於此/予少作此解後失其)¶
梁惠王問利國於孟子孟子對曰王何必曰利亦有¶
仁義而已矣先王之所以爲其國未有非利也孟子¶
則有爲言之耳曰是不然聖人躬行仁義而利存非¶
爲利也惟不爲利故利存小人以爲不求則弗獲也¶
故求利而民爭民爭則反以失之孫&KR0056;子曰君子兩¶
得之者也小人兩失之者也此之謂也¶
齊宣王問曰文王之囿方七十里有諸孟子對曰於¶
傳有之周雖大國未有以七十里爲囿而不害於民¶
<pb:KR4d0082_SBCK_006-1b>¶
者也意者山林藪澤與民共之而以囿名焉是以芻¶
蕘雉兎者無不獲徃不然七十里之囿文王之所不¶
爲也¶
孟子曰以大事小者樂天者也以小事大者畏天者¶
也樂天者保天下畏天者保其國小大之相形貴賤¶
之相臨其命無不出於天者畏天者知其不可違不¶
得巳而從之樂天者非有所畏非不得巳中心誠樂¶
而爲之也堯禪舜舜禪禹湯事葛文王事昆夷皆樂¶
天者也¶
齊景公作君臣相&KR0003;之樂其詩曰畜君何&KR0057;孟子曰¶
<pb:KR4d0082_SBCK_006-2a>¶
畜君者好君也君有逸德而能止之是謂畜君以臣¶
畜君君之所&KR0057;也然其心則無罪非好其君不能也¶
故曰責難於君謂之恭陳善閉邪謂之敬吾君不能¶
謂之賊¶
孟子學於子思子思言聖人之道出於天下之所能¶
行而孟子言天下之人皆可以行聖人之道子思言¶
至誠無敵於天下而孟子言不動心與浩然之氣凡¶
孟子之&KR0003;皆所以貫通於子思而巳故不動心與浩¶
然之氣誠之異名也誠之爲言心之所謂誠然也心¶
以爲誠然則其行之也安是故心不動而其氣浩然¶
<pb:KR4d0082_SBCK_006-2b>¶
無屈於天下此子思孟子之所以爲師弟子也子思¶
舉其端而言之故曰誠孟子從其終而言之故謂之¶
浩然之氣一章而三&KR0003;具焉其一論養心以致浩然¶
之氣其次論心之所以不動其三論君子之所以逹¶
於義逹於義所以不動心也不動心所以致浩然之¶
氣也三者相須而不可廢孟子曰我善養吾浩然之¶
氣其爲氣也至大至剛以眞養而無害則塞于天地¶
之間是何氣也天下之人莫不有氣氣者心之發而¶
巳行道之人一朝之忿而𨷖焉以忘其身是亦氣也¶
方其鬭也不知其身之爲小也不知天地之大禍福¶
<pb:KR4d0082_SBCK_006-3a>¶
之可畏也然而是氣之不養者也不飬之氣橫行於¶
中則無所不爲而不自知於是有進而爲勇有退而¶
爲怯其進而爲勇也非吾欲勇也不養之氣盛而莫¶
禁也其退而爲怯也非吾欲怯也不養之氣衰而不¶
敢也孔子曰人之少也氣血未定戒之在色及其壯¶
也血氣方剛戒之在𨷖及其老也血氣旣衰戒之在¶
得一人之身而氣三變之故孟子曰志一則動氣氣¶
一則動志夫志意旣修志盛奪氣則氣無能爲而惟¶
志之從志意不修氣盛奪志則志無能爲而惟氣之¶
聽故氣易致也而難在於養心孟子曰我四十不動¶
<pb:KR4d0082_SBCK_006-3b>¶
心而告子先我不動心告子曰不得於言勿求於心¶
不得於心勿求於氣不得於心勿求於氣可不得於¶
言勿求於心不可何謂也告子以爲有人於此不得¶
之於其言勿復求其有此心不得之於其心勿復求¶
其有此氣夫言之不然而心則然者有矣未有心不¶
然而氣則然者也故曰不得於心勿求於氣可不得¶
於言勿求於心不可由是言之氣者心之使也心所¶
欲爲則其氣勃然而應之心所不欲而強爲之則其¶
氣索然而不應人必先有是心也而後有是氣故君¶
子養其義心以致其氣使氣與心相狎而不相難然¶
<pb:KR4d0082_SBCK_006-4a>¶
後臨事而其氣不屈故曰志至焉氣次焉志之所至¶
而氣從之之謂也昔之君子以其𦕈然之身而臨天¶
下言未發而衆先喻功未見而至先信力不及而𫝑¶
與之者以有是氣而巳故曰志氣之帥也氣體之充¶
也養志以致氣盛以𠑽體體𠑽而物莫敢逆然後其¶
氣塞于天地雖然心之所以不動者何也愽學而識¶
之強力而行之卒然而遇之有自失焉故心必有所¶
守而後能不動心之所守不可不多也多學而兼守¶
之事至而有不應也是以落其枝葉損之又損以至¶
於不可損也而後能應故孔子謂子貢曰賜也汝以¶
<pb:KR4d0082_SBCK_006-4b>¶
予爲多學而識之者歟曰然非歟曰非也予一以貫¶
之北宫黝之養勇也曰吾無辱於兩也孟施舎之養¶
勇也曰吾無懼於爾也無辱勇矣而未見所以必勇¶
也無懼而後能必勇故曰北宫黝之守氣不如孟施¶
舎之守約北宫黝似子夏孟施舎似曾子曾子之所¶
以自守者曰自反而不縮雖&KR0260;寛愽吾不惴焉自反¶
而縮雖千萬人吾徃矣夫縮入也入受也自反而心¶
受之以爲可爲者無憾於吾心也則吾心&KR0349;然爲之¶
而吾氣勃然應之矣孟子曰其爲氣也配義與道無¶
是餒也行有不慊於心則餒矣夫餒不充之謂也有¶
<pb:KR4d0082_SBCK_006-5a>¶
行於此而義不受則心不慊心不慊則氣不能充體¶
氣不能充體之謂餒矣故心不能不動也而有待於¶
義君子之所由逹於義者何也勉強而行之則勞苦¶
而失其眞放而不之求則終身而不獲孟子曰必有¶
事焉而勿正心勿忘勿助長也夫君子之於道朝夕¶
從事於其間待其自直而勿強正也中心勿忘待其¶
自生而勿助長也而後獲其眞強之而求其正助之¶
而望其長是非誠正而誠長也迫於外也子夏曰百¶
工居肆以成其事君子學以致其道待其自至而不¶
強是學道之要也¶
<pb:KR4d0082_SBCK_006-5b>¶
孟子曰我知言詖辭知其所蔽滛辭知其所䧟邪辭¶
知其所離遁辭知其所窮何謂也曰是諸子之病也¶
孟子之於諸子非辯過之知其病而巳病於寒者得¶
火而喜以爲萬物莫火若也病於熱者得水而喜以¶
爲萬物莫水若也一惑於水火以爲不可失矣誠得¶
其病未有不覺而自泣也彼其爲是險詖之辭者必¶
有以敝之而不能自逹也爲是滛放之辭者必有以¶
䧟之而不能自出也爲是邪辟之辭者必有以附之¶
而不能自解也茍能知之發其蔽平其䧟解其離未¶
有不服者也不服則遁遁必有所窮要之於所窮而¶
<pb:KR4d0082_SBCK_006-6a>¶
執之此孟子之所以服諸子也¶
孟子曰仁者如射射者正巳而後發發而不中反求¶
諸巳夫射之中否在的而所以中否在我善射者治¶
其在我正立而審操之的雖在左右上下無不中者¶
矣顏淵問仁孔子曰克巳復禮爲仁一日克巳復禮¶
天下歸仁焉請問其目曰非禮勿視非禮勿聽非禮¶
勿言非禮勿動夫居於人上而一爲非禮則害之及¶
於物者衆矣誠必由禮雖不爲仁而仁不可勝用矣¶
此仁者如射之謂也¶
龍子曰貢者較數歳之中以爲常樂&KR0010;粒米狼戾多¶
<pb:KR4d0082_SBCK_006-6b>¶
取之而不爲虐則寡取之㐫年糞其田而不足則必¶
取盈焉故曰治地莫善於助莫不善於貢貢者夏后¶
氏之法也而其不善如此何也曰何特貢也作法者¶
必始於粗終於精篆之不若𨽻也簡策之不若&KR0083;也¶
車之不若騎也席之不若牀也爼豆之不&KR0002;盤盂也¶
諸候之不&KR0002;郡縣也肉刑之不若徒流杖笞也古之¶
不爲此非不智也𫝑未及也&KR0230;於泥𡍼者寘之於陸¶
而安失自陸而後有藁秳自藁秸而後有莞簟捨其¶
不安而獲其所安足矣方其未有貢也以貢爲善矣¶
及其旣貢而後知貢之未善也法非聖人之所爲世¶
<pb:KR4d0082_SBCK_006-7a>¶
之所安也聖人者善因世而巳今世之所安聖人何¶
易焉此夏之所以貢也¶
陳仲子處於於陵齊人以爲廉孟子曰仲子所居之¶
室伯夷之所築歟抑亦盗跖之所築歟所食之粟伯¶
夷之所種歟抑亦盗跖之所種歟人安能待伯夷而¶
後居而後食若是則孟子之責人也巳難曰否居於¶
於陵而食其食非孟子之所謂不可而仲子之所爲¶
不可也仲子以兄之禄爲不義之祿而不食也以兄¶
之室爲不義之室而不居也天下無伯夷仲子之義¶
爲不居且不食也天下不可待伯夷而後居而後食¶
<pb:KR4d0082_SBCK_006-7b>¶
然則非其居於於陵食於辟纑之果汚也而不食於¶
毋避兄之室之不可繼也故曰以毋則不食以妻則¶
食之以兄之室則不居以於陵則居之是尚爲能充¶
其𩔗也乎君子之行爲可𠑽也爲可繼也然後行有¶
𩔗&KR0002;仲子將何以繼之故曰禦人于國門之外而餽¶
以道則不受以不義取之於民而餽以道則受於孔¶
子以不義取之於民者猶禦也其受於孔子何也曰¶
以其非禦也非禦而謂之禦充𩔗至義之盡也君子¶
充其𩔗而極其義則仲子之兄猶盗也仲子之兄猶¶
盗也則天下之人皆猶盗也以天下之人皆猶盗而¶
<pb:KR4d0082_SBCK_006-8a>¶
無所荅則誰與立乎天下故君子不受於盗而猶盗¶
者有所不問而後可以立於世&KR0002;仲子者蚓而後𠑽¶
其操也孔子曰鳥獸不可與同羣吾非斯人之徒與¶
而誰與蓋謂是也¶
學者皆學聖人學聖人者不如學道聖人之所是而¶
吾是之其所非而吾非之是以貎從聖人也以貎從¶
聖人名近而實非有不察焉故不如學道之必信孟¶
子曰君子深造之以道欲其自得之也自得之則居¶
之安居之安則資之深資之深則取之左右逢其原¶
是以君子欲其自得之也¶
<pb:KR4d0082_SBCK_006-8b>¶
孟子曰天下之言性者則故而巳矣所謂天下之言¶
性者不知性者也不知性而言性是以言其故而巳¶
故非性也無所待之謂性有所因之謂故物起於外¶
而性作以應之此豈所謂性哉性之所有事也性之¶
所有事之謂故方其無事也無可而無不可及其有¶
事未有不就利而避害者也知就利而避害則性㓕¶
而故盛矣故曰故者以利爲本大人之方無事也物¶
未有以入之有性而無物故可以謂之人之性及其¶
有事則物入之矣或利而誘之或害而止之而人失¶
其性矣譬如水方其無事也物未有以參之有水而¶
<pb:KR4d0082_SBCK_006-9a>¶
無物故可以謂之水之性及其有事則物之所參也¶
或傾而下之或激而升之而水失其性矣故曰所惡¶
於智者爲其鑿也如智者&KR0002;禹之行水則無惡於智¶
矣禹之行水也行其所無事也如智者亦行其所無¶
事則智亦大矣水行於無事則平性行於無事則静¶
方其静也非天下之至明無以窺之及其旣動而見¶
於外則天下之人能知之矣天之髙也星辰之逺也¶
吾將何以推之惟其有事於運行是以千歲之日可¶
坐而致也此性故深淺之辨也¶
孟子嘗知性矣曰天下之言性者則故而巳矣故者¶
<pb:KR4d0082_SBCK_006-9b>¶
以利爲本知故之非性則孟子嘗知性矣然猶以故¶
爲性何也孟子道性善曰無惻𨼆之心非人也無羞¶
惡之心非人也無辭讓之心非人也無是非之心非¶
人也惻隱之心仁之端也羞惡之心義之端也辭讓¶
之心禮之端也是非之心智之端也人信有是四端¶
矣然而有惻隱之心而巳乎蓋亦有&KR0216;人之心矣有¶
羞惡之心而巳乎蓋亦有無耻之心矣有辭讓之心¶
而巳乎蓋亦有爭奪之心矣有是非之心而巳乎蓋¶
亦有蔽惑之心矣&KR0216;人之心不仁之端也無耻之心¶
不義之端也争奪之心不禮之端也蔽惑之心不智¶
<pb:KR4d0082_SBCK_006-10a>¶
君之罪也是八者未知其孰爲主也均(扵/出)性而巳非¶
性也性之所有事也今孟子則別之曰此四者性也¶
彼四者非性也以告於人而欲其信之難矣夫性之¶
於人也可得而知之不可得而言也遇物而後形應¶
物而後動方其無物也性也及其有物則物之報也¶
惟其與物相遇而物不能奪則行其所安而廢其所¶
不安則謂之善與物相遇而物奪之則置其所可而¶
從其所不可則謂之惡皆非性也性之所有事也譬¶
如水火能下者水也能上者亦水也能熟物者火也¶
能焚物者亦火也天下之人好其能下而惡其能上¶
<pb:KR4d0082_SBCK_006-10b>¶
利其能熟而害其能焚也而以能下能熟者謂之水¶
火能上能焚者爲非水火也可乎夫是四者非水火¶
也水火之所有事也奈何或以爲是或以爲非哉孔¶
子曰性相近也習相逺也夫雖堯桀而均有是性是¶
謂相近及其與物相遇而堯以爲善桀以爲惡是謂¶
相逺習者性之所有事也自是而後相逺則善惡果¶
非性也¶
孔子曰上智與下愚不移故有性善有性不善以堯¶
爲父而有丹朱以瞽䏂爲父而有舜以紂爲君而有¶
微子啓王子比干安在其爲性相近也曰此非性也¶
<pb:KR4d0082_SBCK_006-11a>¶
故也天下之水未有不可飮者也然而或以爲清冷¶
之淵或以爲𡍼泥今將指𡍼泥而告人曰雖是亦有¶
可飮之實信矣今將指𡍼泥而告人曰吾將飮之可¶
乎此上智下愚之不可移也非性也故也¶
孟子曰伯夷聖之淸者也伊尹聖之任者也柳下惠¶
聖之和者也孔子聖之時者也孔子之謂集大成集¶
大成也者金聲而玉振之者也金聲也者始條理也¶
玉振之也者終條理也始條理者智之事也終條理¶
者聖之事也智譬則巧也聖譬則力也以巧諭智以¶
力諭聖何也巧之所能有或不能力之所嘗至無不¶
<pb:KR4d0082_SBCK_006-11b>¶
至也伯夷伊尹柳下惠之行人之一方也而以終身¶
焉故有不可得而充至於孔子可以速而速可以乆¶
而乆可以仕而仕可以處而處然後終身行之而不¶
匱故曰由射於百歩之外其至爾力也是可常也其¶
中非尔力也是巧也是不可常也巧亦能爲一中矣¶
然而時亦不中是不如力之必至也¶
語曰齊人饋女樂季桓子受之三日不朝孔子行孟¶
子曰孔子從而祭膰肉不至不稅冕而行二者非相¶
反也孔子之去魯爲女樂之故也去於膰肉之不至¶
爲君也於其君之有大惡也孔子有不&KR0216;行焉於其¶
<pb:KR4d0082_SBCK_006-12a>¶
君之無罪也孔子有不安行焉曰上以求免吾君下¶
以免我是以去於膰肉之不至曰是可以辭於天下¶
也故曰乃孔子則欲以㣲罪行不欲爲茍去君子之¶
所爲衆人固不識也孟子曰君子不亮惡乎執必信¶
之謂亮孔子曰君子貞而不亮要止於正而不必信¶
而後無所執否則執一而廢百矣¶
孟子曰存其心養其性所以事天也夭壽不貳修身¶
以竢之所以立命也天者莫之使而自然者也命者¶
莫之致而自至者也天𢌿我以是心而不能存付我¶
以是性而不能養是天之所以受我者有所不事也¶
<pb:KR4d0082_SBCK_006-12b>¶
壽則爲之夭則廢之夭壽非人所爲也而寘力焉是¶
命有所未立也修身於此知夭壽之無可爲也而命¶
立於彼矣¶
孟子曰莫非命者順受其正何謂也天之所以受我¶
者盡於是矣君子修其在我以全其在天人與天不¶
相害焉而得之是故謂之正忠信孝弟所以爲順也¶
人道盡矣而有不幸以至於大故而後得爲命巖牆¶
之下是必壓之道也桎梏之中是必困之道也必壓¶
必困而我蹈之以受其禍是豈命哉吾所處者然¶
也¶
<pb:KR4d0082_SBCK_006-13a>¶
人之爲不善也皆有愧耻不安之心小人惟奮而行¶
之君子惟從而巳之孟子曰無爲其所不爲無欲其¶
所不欲如斯而巳矣¶
孟子曰舜爲天子臯陶爲士瞽叟殺人臯陶則執之¶
舜則竊&KR0018;而逃於海濵吾以爲此野人之言非君子¶
之論也舜之親事烝烝义不格姦何至於殺人而&KR0018;¶
之以逃哉且天子之親有罪議之孰謂天子之父殺¶
人而不免於死乎¶
孟子曰形色天性也惟聖人然後踐形形色者所強¶
於外也中雖無有而猶知強之孟子以是爲天性也¶
<pb:KR4d0082_SBCK_006-13b>¶
有人於此其進之銳也則天下以爲不速退矣是不¶
然勉強而力行之則其進也必銳不勝而怠厭之則¶
其退也必速&KR0154;不取而覆觀之於其不可已而巳者¶
無所不巳於其所厚者薄無不薄也故曰仲子不義¶
與之齊國而不受人皆信之是舎簟食豆&KR0325;之義也¶
人莫大焉亡親戚君臣上下以其小者信其大者鳥¶
可哉亡親戚君臣上下而可是所謂不可巳而巳者¶
也能居於於陵食於辟纑而不頋而不能以不義不¶
受齊國是所謂進銳而退速者也¶
孟子曰不仁而得國者有之矣不仁而得天下者未¶
<pb:KR4d0082_SBCK_006-14a>¶
之有也孟子之爲是言也則未見司馬懿楊堅也不¶
仁而得天下也何損於仁仁而不得天下也何益於¶
不仁得國之與得天下也何以爲異君子之所恃以¶
勝不仁者上不愧乎天下不愧乎人而得失非吾之¶
所知也¶
孟子曰人能充其無欲害人之心而仁不可勝用也¶
人能充無穿窬之心而義不可勝用也無欲害人之¶
心與無穿窬之心人皆有之然苟將充之則未可以¶
言而言可以言而不言猶未免乎穿窬也此所謂造¶
端乎夫婦而其至也察乎天地也歟¶
<pb:KR4d0082_SBCK_006-14b>¶
¶
欒城後集卷第六¶
