# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.870853
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0348-013欒城集-卷第十三.
<pb:KR4d0082_SBCK_013-1a>¶
欒城集第卷十三¶
　　詩八十六首¶
　　　除夜¶
老去不自覺&KR0010;除空一驚深知無得䘮乆巳罷經營¶
黄卷譏前失淸樽借後生何年遂踈&KR0180;伏臈任躬耕¶
　　　種蘭¶
蘭生幽谷無人識客種東軒遺我香知有淸芬能觧¶
穢更憐細葉巧凌霜根便宻石秋芳早叢&KR0029;脩筠午¶
䕃凉欲遣蘼蕪共堂下眼前長見楚詞章¶
　　　上元夜¶
<pb:KR4d0082_SBCK_013-1b>¶
新春収積雨明月澹㣲雲照水踈燈出因風逺樂聞¶
天涯仍有節人事竟何分賣酒真拘束何時一醉醺¶
　　　次韻王&KR0244;元夜二首¶
燈光欲凝不驚風月色&KR0004;晴若發&KR0170;覊客不眠詩未¶
就遊人半醉夜方中荒城熠燿相明㓕野水芙蕖亂¶
白紅知欲訪僧同寂寂應憐病&KR0180;畏爞匕¶
宿雨&KR0004;乾試火城端居無計半遊行厭㸔門外繁星¶
動想見僧䆫一㸃明老罷逢春無樂事夣回孤枕有¶
鄉情重因佳句思樊口一&KR0083;家書百鎰輕¶
　　　王子立與遲等遊陳家園橋敗㡬不成行晚¶
<pb:KR4d0082_SBCK_013-2a>¶
　　　酒務徃見之明日雨作偶爾成詠¶
桃李城東近不遥偶聞花發喜相邀斷橋似欲妨佳¶
思好雨猶能借此朝隨分開樽依緑草偶然信馬及¶
餘瓢重來莫道無閑暇紫燕黄鸝日漸嬌¶
　　　幽蘭花二絶¶
李徑桃蹊次第開穠香百和襲人來春風欲擅秋風¶
巧催出幽蘭繼落梅¶
珍重幽蘭開一枝清香耿耿聽猶疑空應欲較香髙¶
下故取羣芳競發時¶
　　　胡長史祠堂¶
<pb:KR4d0082_SBCK_013-2b>¶
白首青衫仍隱居晩抛環堵就安輿生芻忽攺蒸嘗¶
地亟丈空悲講解餘弟子璵璠相照耀兒孫松桂共¶
扶踈我來恨不瞻遺老空怪鄉鄰盡讀書¶
　　　孫賔叟道人¶
萬里飄然不繫舟酒壚一&KR0015;便相投千金不換金丹¶
訣何事惟湏一布裘¶
　　　新橋¶
六月長橋斷不収朱欄&KR0004;喜映春流虹腰宛轉三百¶
尺鯨背參差十五舟入市樵蘇㸔絡繹歸家鹽酪免¶
遲留病夫最與民同喜卯酉怱怱無復憂¶
<pb:KR4d0082_SBCK_013-3a>¶
　　　曾子宣郡太挽詞二首¶
族大徽音遠年髙福祚多生兒盡龍虎封國裂山河¶
象服驚&KR0004;揜理文信不磨送車江郭滿咽絶聽哀歌¶
　　　又¶
安輿遍西北丹旐歷江湖存没終無憾哀榮兩得俱¶
新封崇馬鬛餘福薦浮圖家法蘋蘩在空堂始一虞¶
　　　曾子固舎人挽詞¶
少年漂泊馬光禄末路騫騰朱會稽儒術遠追齊稷¶
下文詞近比漢京西平生碑版無容繼此日銘詩誰¶
爲題試數廬陵門下士十年零落曉星低¶
<pb:KR4d0082_SBCK_013-3b>¶
　　　次韻王&KR0244;一百五日太平寺㸔花二絶¶
遍入僧房花照眼細尋芳徑蝶隨行歸時不怕江波¶
晚新有橋虹水上横¶
小檻明窓曾不住閑花芳草遣誰栽但湏匹馬尋幽¶
勝&KR0157;取清樽到處開¶
　　　又次韻遊小雲居¶
溪上浮花片片輕泝流豋岸得山行僧房幽絶雲居¶
小春日隂晴野色明永遠林棲眞有道溺沮耕飬亦¶
忘情此身此意何年遂空使常談咲老生¶
　　　次韻秦觀梅花¶
<pb:KR4d0082_SBCK_013-4a>¶
病夫毛骨日凋槁愁見米鹽惟醉倒忽傳騷客賦寒¶
梅感物傷春同懊惱江邉不識朔風勁墻頭亦有南¶
枝早未開素質夜先明半落清香春更好鄰家小婦¶
學閑媚靚粧惟有長眉掃孤芳已與飛霰競結子仍¶
先百花老苦遭横笛亂飛英不見遊人醉芳草可憐¶
物性空自知羞作繁華助芒昊¶
　　　復次前韻答潜師¶
憐君古木依巖槁江西飲盡湏彌倒野花幽草亦何¶
爲嶮韻髙篇空自惱萬㸃浮溪輒長歎一枝過嶺仍¶
誇早拾香不忍遊塵汙嚼蘂更憐真味好道人遇物¶
<pb:KR4d0082_SBCK_013-4b>¶
心有得瓦竹相&KR0251;縁自掃誰知眞妄了不妨令我至¶
今思璉老妙明精覺昔未識但向閑䆫㸔詩草浮雲¶
時起鳥四飛畢竟安能亂淸昊¶
　　　景福順老夜坐道古人搐鼻語¶
中年聞道覺前非邂逅仍逢老順師搐鼻徑參眞面¶
目掉頭不受别鉗槌枯藤破衲公何事白酒青鹽我¶
是誰慚愧東軒殘月上一盃甘露滑如飴¶
　　　盡枕屏¶
繩床竹簟曲屏風野水遥山霧雨濛長有灘頭釣魚¶
叟伴人閑卧寂寥中¶
<pb:KR4d0082_SBCK_013-5a>¶
　　　次韻王&KR0244;&KR0468;别¶
遠謪勞君兩度行復將文字試平衡干時豈爲斗升¶
禄聞道應忘寵辱驚未了新書誰與讀重&KR0468;佳句不¶
勝情决科事畢知君喜俗學消磨意自淸¶
　　　次韻子瞻特來髙安相别先&KR0009;遲适逺却&KR0009;¶
　　　邁迨過遯¶
老兄騎騾日百里據鞍作詩&KR0002;飜水忽吟春草思惠¶
連因之亦夣添丁子羣兒盡長堪一笑老馬卧餐何¶
日起聞兄盡室皆舊人見面未曾惟遯耳遲年最長¶
二十六巳能幹父窮愁裏豫兒揚眉稍剛勁黨子温¶
<pb:KR4d0082_SBCK_013-5b>¶
純無愠喜我兄憔悴我亦窮門户乆長眞待爾但令¶
戢戢見頭角甑倒囊空定何耻家藏萬卷湏盡讀此¶
外一簮無所恃船中未用廢詩書閉䆫莫㸔江山美¶
　　　次韻子瞻端午日與遲适逺三子出遊¶
人生逾四十朝日巳過午一違少壯樂日迫老病苦¶
丹心變爲灰白髪粲可數惟當理鉏耰教子蓻稷黍¶
誰令觸網羅展轉在荆楚平生手足親但作十日語¶
朝游隔提&KR0157;夜卧困烝煑未歌唐棣詩巳治芻靈祖¶
亡生際風雲富貴若騎虎柰何貧賤中所欲空齟齬¶
　　　次韻子瞻留别三首¶
<pb:KR4d0082_SBCK_013-6a>¶
公來十日坐東軒手自披雲出朝日山川滿目竟何¶
有波浪翻天同一濕諸門迭出驚異狀間道懷歸終¶
舊壁此行千里隔江河何人更問維摩疾¶
野人性似修行僧長願幽居近林麓南遷無計脫簮¶
組西歸誰爲栽松竹頭上白雲即飛蓋耳畔淸泉當¶
鳴玉洛川猶是冠蓋林更願髙飛逐黄鵠¶
東西南北無住身竭末封胡四男子彫鎪不遣治章¶
句爛漫先令飽文字踈慵嗟我厲之人生子夜中唯¶
恐似傳家粗足不願餘同駕柴車還我里¶
　　　次韻子瞻行至奉新見&KR0009;¶
<pb:KR4d0082_SBCK_013-6b>¶
四年候公書長視飛鴻背十日&KR0468;公談欲作白蓮會¶
(还惟一二僧耳/筠州無可語者往)匏瓜一遭繁賣酒長不在夜歸步¶
江漘明月照淸瀬心開忽自得語異竟非背(倍/音)一樽¶
談&KR0015;間萬事寂寥外欲同千里行奈此一官礙何年¶
眞耦耕舉世無此大¶
　　　贈醫僧鍳淸二絶¶
肘後醫方老更精&KR0161;眉白盡氣彌淸只應救病能無¶
病豈是平生學養生¶
門人乆作開堂老庭檜㸔成合抱圍它日浴堂歸洗¶
背回頭還觧放光輝¶
<pb:KR4d0082_SBCK_013-7a>¶
　　　贈醫僧善正¶
老怯江邉瘴癘鄉城東時喜到公房歴言五藏如經¶
眼欲去三彭自有方身厭逺遊安靖黙術因多病更¶
深長時時爲我談尊宿曾入南公古道塲¶
　　　食菱¶
野沼漲清泉烏菱不直錢&KR0521;肥螯正滿石破髓&KR0004;堅¶
節物秋風早樽罍夜月偏令人思淮上小舫藕如&KR0122;¶
　　　&KR0468;滯髙安四年有餘忽得信聞當除官眞揚¶
　　　間偶成小詩書于屋壁¶
數間茅屋乆蹉跎四見秋風入薜蘿北棹偶然追鴈¶
<pb:KR4d0082_SBCK_013-7b>¶
羽南公誰復伴漁簔三年賈傅驚吾老九歲劉郎愧¶
爾多此去仍家江海上不妨一葉弄淸波¶
　　　洪休上人少年讀書以多病出家居泐潭爲¶
　　　馬祖脩塔以三絶句來謁答一首¶
早除卽將少年狂祖塔結縁歸故鄉習氣未消餘業¶
在逢人依舊琢詩章¶
　　　勉子瞻失幹子二首¶
人生本無有衆㓜妄聚耳手足非吾親何况妻與子¶
偶來似可樂強作室家喜忽去未勉悲欣成要矜毁¶
君家兩歲兒畢竟何自始變化違&KR0004;心涕泗劇飜水¶
<pb:KR4d0082_SBCK_013-8a>¶
吾儕近始悟造物聊復試道力竟未完聦明信難恃¶
　　　又¶
破甑不復顧彼無愛甑心棄璧&KR0018;赤子始驗愛子深¶
誠知均非我胡爲有不能一從三界遊乆&KR0013;百物侵¶
朝與喜怒交莫與寵辱臨四物皆不勝生死獨未曾¶
不經大火燒熟爲眞黃金棄置父子思長住旃檀林¶
　　　偶遊大愚見餘杭明雅照師舊識子瞻能言¶
　　　西湖舊遊將行賦詩送之¶
五年賣鹽酒勝事不復知城東古道場蕭瑟寒松姿¶
出遊誠偶爾相逢亦不期西軒吳越僧㢮擔未多時¶
<pb:KR4d0082_SBCK_013-8b>¶
言住西湖中巖谷涵清漪却背閭井喧曲盡水石竒¶
昔年蘇夫子杖&KR0752;無不之三百六十寺䖏䖏題清詩¶
麋鹿盡相識况乃比丘師辯净二老人精明吐琉璃¶
笑言毎忘去蒲&KR0260;相依隨門人几杖立徃徃聞談詞¶
風雲一解散變化何不爲辯入三昧火卯塔長松欹¶
净老不復出麈尾淸風施蘇公得罪去布衣拂霜髭¶
空存壁間字鬱屈蟠蛟螭知我即兄弟㣲官此棲遲¶
問何乆自苦五斗寧免飢俯首笑不答且爾聊敖嬉¶
我兄次公狂我復長康癡反復自爲計定知山中冝¶
但欲畢昏娶每爲故人疑君歸漫洒掃野鶴非長羈¶
<pb:KR4d0082_SBCK_013-9a>¶
　　　將移績溪令¶
坐㸔酒壚今五年恩移巖邑稍西還它年貧富隨天¶
與何日身心聽我閑山栗似奉應自飽蜂糖如土不¶
湏慳仲卿意向桐鄉好身後烝嘗亦此間¶
　　　約洞山文老夜話¶
山中十月定多寒纔過開爐便出山堂衆乆叅縁自¶
熟郡人迎請怪忙還問公勝法湏時見要我清談有¶
夜閑今夕客房應不睡欲隨明月到林間¶
　　　將之績溪夣中賦泊舟野歩¶
扁舟逢野岸試出歩崇岡山轉得幽谷人家餘夕陽¶
<pb:KR4d0082_SBCK_013-9b>¶
&KR0013;畦多緑茹堆屋剰黄粱深羡安居樂誰今志四方¶
　　　謝洞山石臺逺來訪别¶
竄逐深山無友朋徃還但有兩三僧共遊渤澥無邉¶
䖏扶出湏彌最上層未盡俗縁終引去稍諳眞際自¶
虛澄坐令顛老時奔走竊比韓公愧未能¶
　　　贈方子明道人¶
水銀成銀利十倍丹砂爲金世無對此人靳術不肯¶
傳闔户泥墻畏天戒今子何爲與我言人生貧富寧¶
非大鉺鎚橐籥枉心力虀鹽布&KR0260;隨因縁我來江西¶
晩聞道一言契我心所好廓然正若太虚空平生伎¶
<pb:KR4d0082_SBCK_013-10a>¶
倆都除掃子言舊事净慈師未斷有爲非浄慈此術¶
要將救飢耳人人有命何憂飢¶
　　　回&KR0009;聖壽聦老¶
五年依止白蓮社百度追尋丈室遊睡待磨茶長展¶
轉病&KR0170;&KR0745;藥乆遲&KR0468;賛公夜宿詩仍作巽老堂成記¶
許求回首萬縁俱一夣故應此物未沉浮¶
　　　乘小舟出筠江二首¶
短舫漂浮真似葉小蓬低淺僅如巢幽吟但覺山川¶
走因睡不知風雨交紅飯白醪供醉飽青蓑黄蒻可¶
纒包一竿鶴髪它年事萬斛龍驤任見嘲¶
<pb:KR4d0082_SBCK_013-10b>¶
官遊欲學林間鵲毎到新年旋疊巢蓬蒻龍船&KR0147;似¶
屋漁樵把筆便成交不妨䄂裏&KR0157;詩卷尚可床頭置¶
藥包古史欲成身愈困客來未免答譏嘲¶
　　　&KR0009;題孔氏顔樂亭¶
顔巷乆巳空顔井固不遷荆榛翳蔓草中有百尺泉¶
誰復飲此水裹飯耕廢田有賢孔氏孫芟夷發清源¶
廢床見綆刻古甃昏苔痕引瓶注瓢樽千歲忽復然¶
嗟哉古君子至此良獨難口腹不擇味四體不擇安¶
遇物一皆可孰爲我憂患阮生未忘酒&KR0286;生未忘鍜¶
欲忘富貴樂託物僅自完無託中自得嗟哉彼誠賢¶
<pb:KR4d0082_SBCK_013-11a>¶
　　　徐孺亭¶
徐君鬱鬱澗底松陳君落落堂上棟澗深松茂不遭¶
伐堂毁棟折傷其躬二人出䖏&KR0020;不合譬如日月行¶
西東朝爲賔主兩相好一搨挂壁吹淸風人生偶合¶
何必同一朝利盡更相攻先號後&KR0015;不湏怪外物未¶
可凝心胷比干諫死㣲子去自古不辦汙與隆我來¶
故國空歎息城東舊宅生茅蓬平湖十頃照淸廟獨¶
畫徐子遺陳公二人皆合配社稷胡不相對祠堂中¶
　　　滕王閣¶
客從筠溪來欹仄困一葉忽聞章貢餘滉蕩天水接¶
<pb:KR4d0082_SBCK_013-11b>¶
風霜出州渚草木見毫末&KR0020;奔西山浮聲動古城嶪¶
樓觀却相&KR0029;山川互開闔心驚魚龍會目送鳬鴈㓕¶
遥瞻客㠶乆更悟江流濶使君東魯儒府有徐孺榻¶
髙談對賔旅確論精到骨餘思屬湖山豋臨寄遺堞¶
驕王應&KR0015;滕狂客亦憐勃萬錢罄一飯千金賣豊碣¶
豪風相凌蕩俳語終倉猝(文似俳而唐人貴之如此/歐陽文忠公嘗云王&KR0004;記)¶
(也/何)事徃空長江人來逐飛楫短篇竟蕪陋絶景費彈¶
壓但當倒罌瓶一醉付江月¶
　　　次韻道潜南康見寄¶
一葉追隨魚與龍紅粳白酒幸年豐也知山色遥相¶
<pb:KR4d0082_SBCK_013-12a>¶
待苦畏君詩欲見攻乘興風㠶終日去尋幽蠟屐及¶
春同請君先入開先寺待濯淸溪㸔玉虹¶
　　　車浮(并叙)¶
　結木如巢承之以簀沉之水中以浮識其處方舟¶
　載兩輪挽而出之漁人謂之車浮此詩所謂汕也¶
　與遲适同作車浮詩¶
寒魚得汕便爲家兩兩方舟載小車謀食旋遭芳餌¶
誤求安仍值積薪遮情存未免人先得欲盡要令物¶
莫加身似虛舟任千里世間何處有罦罝¶
　　　題都昌淸隱禪院¶
<pb:KR4d0082_SBCK_013-12b>¶
北風江上落潮痕恨不乗舟便到門樓觀飛翔山㫁¶
際松筠隂翳水來源升堂猿鳥晨窺坐乞食㠶檣莫¶
遶村誰道谿巖許深䖏一畨行草認元昆(胃識子瞻/長老惟是)¶
(有簡刻石/兄於净因)¶
　　　送章户&KR0122;赴澧州¶
江船不厭窄船窄始冝行風裏長先過灘頭一倍輕¶
迎親無惡處祿養勝躬耕澧上春蘭早猶堪弔屈生¶
　　　除夜泊彭蠡湖遇大風雪¶
莫發鄡陽市曉搒彭蠡口微風吹人衣霧遶廬山首¶
舟人釋篙&KR0015;此是風伯侯杙舟未及深飛沙忽狂走¶
<pb:KR4d0082_SBCK_013-13a>¶
晴空轉車轂渌水起岡阜衆㠶落髙張㫁䌫巳不救¶
我舟舊如山此日亦何有老心畏波瀾歸卧塞牎牖¶
土囊一巳從萬竅無不奏&KR0004;疑丘山裂復恐蛟蜃鬬¶
鼓鍾相轟豗戈甲互磨叩雲霓黒旗展林木萬弩彀¶
曳柴眩人心振旅擁軍後或爲羈雌吟或作倉兕吼¶
衆音雜呼吸異出殊圈臼中霄變凝冽飛霰集飛糅¶
簫騷蓬響乾晃蕩牕光透堅凝忽成積澎湃殊未究¶
紵縞鋪前洲瓊瑰琢遥岫山川莾同色髙下齊一覆¶
淵深竄魚鼈野曠絶鳴雊孤舟四鄰斷餘食數升糗¶
寒虀僅盈盎腊肉不滿豆&KR0102;裘擁衾眠㣲火拾薪搆¶
<pb:KR4d0082_SBCK_013-13b>¶
可憐道路窮坐使妻子詬幽奇雖云極岑寂頃未覯¶
一年行將除兹&KR0010;眞浪受朝來隂雲剥林表紅日漏¶
風稜恬巳収江練平不縐兩槳舞夷猶連峯吐奇秀¶
同行賀安穏所識問癯瘦驚餘空自憐夣覺定眞否¶
春陽著城邑屋瓦凍&KR0004;溜艱難當有償爛熳醉醇酎¶
　　　正旦夜夢李士寧過我談説神怪乆之草草¶
　　　爲具仍以一小詩贈之¶
先生惠然肯見客旋買雞豚旋烹炙人間飲食未湏¶
嫌歸去蓬壺&KR0077;無喫¶
　　　舟中風雪五絶¶
<pb:KR4d0082_SBCK_013-14a>¶
北風吹雪宻還稀雪&KR0020;漸多風力㣲孤棹獨依銀色¶
界山川絶路欲安歸¶
曉風起浪作銀山夜雪爭妍布玉田風力漸衰波更¶
惡通宵撼我正安眠¶
擁䌫埋蓬不見船船䆫一㸃莫燈然幽人永夜歌黄¶
竹頼有丹砂煖寸田¶
濁醪麄飯不成歡白浪飛花雪作團䆫外時來一雙¶
鴨淳沉&KR0015;我不禁寒¶
江面澄淸雪未融扁舟蕩漾水無蹤篙師不用匆匆¶
去遍㸔盧山羣玉峯¶
<pb:KR4d0082_SBCK_013-14b>¶
　　　題南康太守宅五老亭¶
五老髙閑不入城開軒肯就使君迎坐中莫著閑賔¶
客物外新成六弟兄雲氣飄浮衣&KR0209;舉泉流灑落佩¶
環聲岌然終日俱無語静壽相㸔意自明¶
　　　書廬山劉顗宫苑屋壁一絶¶
山西舊將本書生歸老巖間未厭兵卧聞布水中宵¶
起錯認邉風萬馬聲¶
雕&KR0211;掛壁耻言勲出入樵漁便作羣五馬親來㸔射¶
虎不愁醉尉惱將軍¶
肩輿巳棄躡風騅舊物仍存楊柳枝一曲淸歌&KR0057;近¶
<pb:KR4d0082_SBCK_013-15a>¶
好五陵故態未全衰¶
　　　再遊廬山三首¶
當年五月訪廬山山翠溪聲&KR0230;食間藤杖復隨春色¶
到寒泉頓與客心閑巖頭懸布&KR0745;茶足峽口驚雷泛¶
葉慳待得前村新雨遍扁舟應復好風還¶
憶自栖賢夜入城道邉蘭若一僧迎偶然不到終遺¶
恨特地來遊慰昔情海外聲聞安至此堂中天鼓爲¶
誰鳴匆匆復向深山去一盞醍醐飽粟&KR1125;(新羅罗漢/罗漢院有)¶
(鼓特火/堂中法)¶
此山巖谷不知重赤眼浮圖自一峯芒蹻隨僧踐黃¶
<pb:KR4d0082_SBCK_013-15b>¶
葉曉光消雪墮長松石泉試飲先師錫午飯歸尋下¶
寺鐘勝處轉多渾恐忘出山惟見白雲濃¶
　　　汲陽阻風¶
鍾陵距池陽相望千里内江神欺我貧屢作風雨礙¶
欲投皖公宿三日逢一噫孤蓬面空山朝食淡無菜¶
白醪幸餘&KR0267;黄卷漫相對飢吟非吾病疾走老所戒¶
焦先近不逺蝸舎聞尚在區區問養生借我一㠶快¶
　　　張嘉祐¶
道人何爲者陽狂時放言寳塔昔所構鐵劵今尚存¶
(余都不可曉/延張所言其)漫浪難究悉孰知彼根源草庵劣容&KR0176;¶
<pb:KR4d0082_SBCK_013-16a>¶
俯仰拳肩跟無食輙行乞一飽常閉門爾來二十年¶
未嘗變寒温嗟哉豈徒然此意未易言偶來一笑喜¶
但恐&KR0015;我昏¶
　　　效韋蘇州調嘯詞二首¶
漁父漁父水上㣲風細雨青簔黄蒻裳衣紅酒白魚¶
莫歸莫歸莫歸歸莫長笛一聲何處¶
歸鴈歸鴈飲啄江南南岸將飛却下盤栢塞北春來¶
苦寒苦寒苦寒寒苦藻荇欲生且住¶
　　　至池州贈陳鼎秀才¶
淮陽學舎舊相依常誦曹溪第一機却到江西心有¶
<pb:KR4d0082_SBCK_013-16b>¶
悟回㸔過去事皆非孤舟遠&KR0244;身如寄二頃躬耕道¶
自肥欲㸔齊山君去否閑中徒侣近來稀¶
　　　次韻遲初入宣河¶
逺客安長道低蓬稱小溪雲添濕㠶雨舟滯没篙泥¶
草緑耕牛徤村深&KR0049;鳥啼陶翁方作令歸去未成題¶
　　　次韻侯宣州利建招致政汪大夫¶
社甕壺漿接四鄰肩輿拄杖試紅塵慣眠林下三竿¶
日來㸔城中萬井春世上升沉無限事樽前強健不¶
貲身經過巳足知公政長見車中有老人¶
　　　次韻侯宣城疊嶂樓&KR0031;溪閤長篇¶
<pb:KR4d0082_SBCK_013-17a>¶
作官如&KR0018;擔一&KR0018;當且弛不知息肩處妄問道遠邇¶
我乘章江流却入宛溪水捨舟陟崔嵬行路極旬巳¶
名都便欲道佳䖏頼公指仰攀疊嶂髙俯閲雙溪美¶
不悟身乘空但覺風吹耳雲煙變遥壑歌吹聞近市¶
倦遊得淸曠行役有新喜公言頃榛穢斬伐從我始¶
堰水種蒲蓮開山蒔梅李擁本待成隂養花要食子¶
遺風楫桓謝父老邀黃綺&KR0022;人魚依蒲食客莪在沚¶
春隂迫寒食謂我姑且止嗟余去鄉國屢把刀環視¶
感公鵠鷺脩憐我鳬鴨庳異&KR0022;逢故人寧復固辭理¶
髙談雲漢上爛醉笙歌裏落日盡公歎推挽未應起¶
<pb:KR4d0082_SBCK_013-17b>¶
　　&KR0004;到績溪眎事三日出城南謁二祠遊石照偶¶
　　成四小詩呈諸同官(王廟三首四首㳺石照/一首謁梓橦廟二首謁汪)¶
行年五十治丘民&KR0004;學催科愧廟神無限青山不容¶
隠却㸔黄卷自憐貧兩餘嶺上雲披絮石淺溪頭水¶
蹙鱗指㸃縣城如手大門前五柳正摇春¶
石門南出衆山巔沃壞淸溪自一川老令舊諳田事¶
樂春耕正及雨晴天可憐鞭撻終無&KR0024;早向叢祠乞¶
有年歸告&KR0311;梅省文字麥苖含穗欲&KR0345;眠¶
行盡淸溪到碧峯隂崖翠壁盡杉松故&KR0468;石照邀行¶
客上徹青山最後重¶
<pb:KR4d0082_SBCK_013-18a>¶
雨開石照正新磨鳥度猿攀野老過忽見塵容應&KR0015;¶
我年來底事白&KR0161;多¶
　　　縣中諸花多交代江君所栽牡丹巳過芍藥¶
　　　方盛偶寄小詩¶
偶來山邑便成家慚愧潘生滿縣花想見淸樽檻邉¶
飲尚&KR0468;佳句壁閒誇根株未老年年好艷色方穠日¶
日加聞道北遊無意味春深河上足風沙¶
　　　楊主簿日本扇¶
扇從日本來風非日本風風非扇中出問風本何從¶
風亦不自知當復問大空空&KR0002;是風穴旣自與物同¶
<pb:KR4d0082_SBCK_013-18b>¶
同物起空性是物非風宗但執日本扇風來自無窮¶
　　　次韻答人幽蘭¶
幽花耿耿意羞春紉佩何人香滿身一寸芳心湏自¶
保長松百尺有爲薪¶
　　　次韻江法曹山間小酌¶
髙情不柰薄書圍行揖青山肯見隨緑野逢花將盡¶
日清樽迨我正閑時簷閒雙鷰欲生子葉底新梅&KR0004;¶
滿枝笑殺華陽窮縣令床頭酒盡只嚬眉¶
　　　官舎小池有鸂鶒遺二小雛二首¶
半畆清池藻荇香一&KR0031;鸂鶒競悠揚來從碧澗巢安¶
<pb:KR4d0082_SBCK_013-19a>¶
在飛過重城母自將野鳥似非官舎物宰君昔是釣¶
魚郎直言愧比竒章者得縣無心更激昻¶
清池定誰主鸂鶒自來馴知我無傷意憐渠觧託身¶
橋隂棲息穏島外徃來頻勿食遊魚子從交長細鱗¶
　　　次韻答人見&KR0009;¶
對案青山雲氣騰天將隙地養無能牕扉迎暑梅將¶
溜虛市無人冷欲氷寂黙忘言慚社鷰毰毸困睡比¶
春鷹深知大府容衰病復值年來&KR0345;麥豋¶
　　　次韻答人檻竹¶
猗猗元自直落落不須扶宻節風催展淸隂月共鋪¶
<pb:KR4d0082_SBCK_013-19b>¶
叢長傲霜雪根瘦耻泥&KR0151;更種愁無地應湏翦碧蘆¶
欒城集卷第十三¶
#+PROPERTY: JUAN 13
#+PROPERTY: FILE SB04n0350-013欒城集後集-卷第十三.
<pb:KR4d0082_SBCK_013-1a>¶
欒城後集巻第十三¶
　　潁濱遺老傳下¶
還朝為御史中丞命由中出宰相以下多不悅所薦¶
御史率以近格不用自元祐初革新庶政至是五年¶
矣一時人心已定惟元豐舊黨分布中外多起邪說¶
以搖撼在位呂微仲與中書侍郎劉莘老二人尤畏¶
之皆持兩端為自全計遂建言欲引用其黨以平舊¶
怨謂之調亭宣仁后疑不決轍於延和面論其非退¶
復再以劄子論之其一曰(臣)近面論君子小人不可¶
並處朝廷竊觀聖意似不以臣言為非者然天威咫¶
<pb:KR4d0082_SBCK_013-1b>¶
尺言詞迫遽有所不盡退伏思念若使邪正並進皆¶
得預聞國事此治亂之幾而朝廷所以安危者也(臣)¶
誤䝉聖恩典司邦憲(臣)而不言誰當救其失者謹復¶
稽之古今考之聖賢之格言莫不謂親近君子斥逺¶
小人則人主尊榮國家安樂疏外君子進任小人則¶
人主憂辱國家危殆此理之必然非一人之私言也¶
其於周易所論尤詳皆以君子在内小人在外為天¶
地之常理小人在内君子在外為陰陽之逆節故一¶
陽在下其卦為復二陽在下其卦為臨陽雖未盛而¶
居中得地聖人知其有可進之道一陰在下其卦為¶
<pb:KR4d0082_SBCK_013-2a>¶
姤二陰在下其卦為遯陰雖未壯而聖人知其有可¶
畏之漸若夫居天地之正德陰陽之和者惟㤗而已¶
泰之為象三陽在内三陰在外君子旣得其位可以¶
有為小人莫居於外安而無怨故聖人名之曰泰泰¶
之言安也言惟此可以久安也方泰之時若君子能¶
保其位外安小人使無失其所則天下之安未有艾¶
也惟恐君子得位因勢凌暴小人使之在外而不安¶
則勢將必至於反覆故泰之九三曰無平不陂無往¶
不復竊惟聖人之戒深切詳盡所以誨人者至矣獨¶
未聞以小人在外憂其不悦而引之於内以自遺患¶
<pb:KR4d0082_SBCK_013-2b>¶
者也故臣前所上劄子亦以謂小人雖決不可任以¶
腹心至於牧守四方奔走庶務各隨所長無所偏廢¶
寵祿恩賜彼此如一無一可指如此而巳若遂引而¶
寘之於内是猶畏盜賊之欲得財而導之於寢室知¶
虎豹之欲食肉而開之以坰牧天下無此理也且君¶
子小人勢同氷炭同處必爭一爭之後小人必勝君¶
子必敗何者小人貪利忍耻擊之難去君子絜身重¶
義知道之不行必先引退故古語曰一薰一蕕十年¶
尚猶有臭盖謂此矣先帝以聰明聖智之資疾頽靡¶
之俗將以綱紀四方追迹三代今觀其設意本非漢¶
<pb:KR4d0082_SBCK_013-3a>¶
唐之君所能髣髴也而一時(臣)佐不能將順聖德造¶
作諸法率皆民所不悅及二聖臨御因民所願取而¶
更之上下忻慰當此之際先朝用事之(臣)皆布列於¶
朝自知上逆天意下失民心徬徨踧踖若無所措朝¶
廷雖不加斥逐其勢亦自不能復留矣尚頼二聖慈¶
仁不加譴責而宥之於外盖巳厚矣今者政令巳孚¶
事勢大定而議者惑於浮說乃欲招而納之與之共¶
事欲以此調亭其黨臣謂此人若返豈肯徒然而巳¶
哉必將戕害正人漸復舊事以快私忿人臣被禍盖¶
不足言臣所惜者祖宗朝廷也盖自熙寧以來小人¶
<pb:KR4d0082_SBCK_013-3b>¶
執柄二十年矣建立黨與布滿中外一旦失勢晞覬¶
者多是以創造語言動搖貴近脅之以禍誇之以利¶
何所不至臣雖未聞其言而槩可料矣聞者若又不¶
加審察遽以為然豈不過甚矣哉(臣)聞管仲治齊奪¶
伯氏駢邑三百飯蔬食没齒無怨言諸葛亮治蜀廢¶
廖立李嚴為民徙之邊逺久而不召及亮死二人皆¶
垂泣思亮夫駢立嚴三人者皆齊蜀之貴(臣)也管葛¶
之所以能戮其貴臣而使之無怨者非有它也賞罸¶
必公舉措必當國人皆知所與之非私而所奪之非¶
怨故雖仇讎莫不歸心耳今(臣)竊觀朝廷國舍施設¶
<pb:KR4d0082_SBCK_013-4a>¶
之間其不合人心者尚不爲少彼旣中懷不恱則其¶
不服固冝今乃直欲招而納之以平其&KR0169;臣未見其¶
可也詩曰無競維人四方其訓之陛下誠以異同反¶
覆爲憂惟當乆任才性忠良誠慮明審之士但得四¶
五人常在要地雖未及臯陶伊尹而不仁之人知自¶
逺矣惟陛下斷自聖心不爲流言所惑毋使小人一¶
進後有噬臍之悔則天下幸甚臣旣待罪執法若見¶
用人之失理無不言言之不從理不徒止如此則異¶
同之迹益後著明不若陛下早發英斷使彼此泯(無/然)¶
迹可見之爲善也奏入宣仁后命宰執於簾前讀之¶
<pb:KR4d0082_SBCK_013-4b>¶
仍諭之曰蘇轍疑吾君臣遂兼用邪正其言極中理¶
諸公相從和之自此參用邪正之説衰矣轍復奏曰¶
聖人之德莫如至誠至誠之功存於不息有能推至¶
誠之心而加之以不息之久則天地可動金石可移¶
况於斯人誰則不服臣伏見太皇太后陛下皇帝陛¶
下隨時弛張改軰弊事因民所惡屏去小人天下本¶
無異心羣黨自作浮議近者德音一發衆心渙然正¶
直有依人知所嚮惟二聖不移此意則天下誰敢不¶
然衛多君子而亂不生漢用汲黯而叛者寢茍存至¶
誠不息之意自是太平可久之功此實社稷之福天¶
<pb:KR4d0082_SBCK_013-5a>¶
下之幸也然臣以謂昔所柄任其徒實繁布列中外¶
豈免窺伺若朝廷施設必當則此輩覬望自消昔田¶
蚡為相所為貪鄙則竇嬰灌夫睥睨宮禁諸葛亮治¶
蜀行法廉平則廖立李嚴雖流徙邊郡終身無怨此¶
則保國寧人之要術自古聖賢之所共由者也(臣)竊¶
見方今天下雖未大治而祖宗綱紀具在州郡民物¶
粗安若大臣正巳平心無生事要功之意因弊修法¶
為安民靖國之術則人心自定雖有異黨誰不歸心¶
向者異同反覆之心盖亦不足慮矣但患朝廷舉事¶
&KR0124;不審詳曩者黃河北流正得水性而水官穿鑿欲¶
<pb:KR4d0082_SBCK_013-5b>¶
導之使東移下就高汩五行之理及陛下遣官按視¶
知不可為猶或固執不從經今累歲回河雖罷減水¶
尚存遂使河朔生靈財力俱困今者西夏靑唐外皆¶
臣順朝廷招來之厚惟恐失之而熙河將吏創築二¶
堡以侵其膏腴議納醇忠以奪其節&KR0207;功未可覬爭¶
巳先形朝廷雖知其非終不明白處置若遂養成邊¶
舋關陜豈復安居如此二事則(臣)所謂宜正已平心¶
無生事要功之意者也昔嘉祐以前鄕差衙前民間¶
常有破産之患熙寧以後出賣坊場以顧衙前民間¶
不復知有衙前之苦及元祐之初務於復舊一例復¶
<pb:KR4d0082_SBCK_013-6a>¶
差官收坊塲之錢民出衙前之費四方驚顧衆議沸¶
騰尋知不可旋又復顧顧法有所未盡但當隨事修¶
完而去年之秋復行差法雖存顧法先許得差州縣¶
官吏利在起動人戶以差為便差法一行即時差足¶
顧法雖在誰復肯行臣頃奉使契丹河北官吏皆為¶
臣言豈朝廷欲將賣坊塲錢别作支費耶不然何故¶
惜此錢而不用竭民力以供官此聲四馳為損非細¶
又熙寧顧役之法三等人戶並出役錢上戶以家産¶
高强岀錢無藝下戶昔不充役亦遣出錢故此二等¶
人戶不免咨怨至於中等昔旣巳自差役今又出錢¶
<pb:KR4d0082_SBCK_013-6b>¶
不多顧法之行最為其便及元祐罷行顧法上下二¶
等忻躍可知唯是中等則反為害臣請且借畿内為¶
比則其餘可知矣畿縣中等之家例出役錢三貫若¶
經十年為錢三十貫而巳今差法旣行諸縣手力最¶
為輕役農民在官日使百錢最為輕費然一歲之用¶
巳為三十六貫二年役滿為費七十餘貫罷役而歸¶
寛鄕得閑三年狹鄕不及一歲以此較之則差役五¶
年之費倍於顧役十年賦役所出多在中等如此安¶
得民間不以今法為害而熙寧為利乎然朝廷之法¶
官戶等六色役錢只得支顧役人不及三年處州役¶
<pb:KR4d0082_SBCK_013-7a>¶
而不及縣役寛剩役錢只得通螎鄰路鄰州而不及¶
鄰縣人戶願出錢顧人充役者只得自雇而官不為¶
雇如此之&KR0124;條目不便者非一故天下皆思雇役而¶
厭差役今五年矣如此二事則臣所謂宜因弊修法¶
為安民靖國之術者也臣以聞見淺狹不能盡知當¶
今得失然四事不去如臣等軰猶知其非而况於心¶
懐異同志在反覆幸國之失有以藉口者乎臣恐如¶
此四事彼已黙識於心多造諺議待(而/時)發以搖撼衆¶
聽矣伏乞宣諭宰執事有失當改之勿疑法或未完¶
修之無倦茍民心旣得則異議自消陛下端拱以享¶
<pb:KR4d0082_SBCK_013-7b>¶
承平大臣逡巡以安富貴海内䝉福上下所同豈不¶
休哉然大臣怙權耻過終莫肯改比轍為執政三省¶
又奏除李淸(臣)為吏部尚書給事中范祖禹封還詔¶
書進呈不允祖禹執奏如初左正言姚勔亦言不當¶
三省復除蒲宗孟兵部尚書轍謂諸公且候邦直命¶
下然後議此如何皆不應及簾前微仲奏諸部久闕¶
尚書見在人皆資淺未可用又不可闕官須至用前¶
執政上有黽俛從之之意轍奏前日除李清臣給諫¶
紛然爭之未定今又用宗孟恐不便冝仁后曰奈闕¶
官何轍曰尚書闕官巳數年何嘗闕事今日用此二¶
<pb:KR4d0082_SBCK_013-8a>¶
人正與去年用鄧温伯無異此三人者非有大惡但¶
昔與王珪蔡確軰並進意思與今日聖政不合見今¶
尚書共闕四人若並用似此四人使互進黨&KR0124;氣勢¶
一合非獨(臣)等耐何不得亦恐朝廷難耐何矣且朝¶
廷只貴安靜如此用人臺諫安得不言(臣)恐自此鬧¶
矣宣仁后曰信然不如且靜諸公遂巻除目持下轍¶
又奏臣去年初作中丞首論此事聖意似以(臣)言為¶
然今未及一年備位於此若遂不言實恐陛下怪(臣)¶
前後異同上曰然乃退六年春詔除尚書右丞轍上¶
言(臣)幼與兄軾同受業先(臣)薄祐早孤凡臣之宦學¶
<pb:KR4d0082_SBCK_013-8b>¶
皆兄所成就今臣䝉恩與聞國政而兄適亦召還本¶
除吏部尚書復以臣故改翰林承旨臣之私意尤不¶
遑安况兄軾文學政事皆出臣上臣不敢逺慕古人¶
舉不避親只乞寢臣新命得與兄同備從官竭力圖¶
報亦未必無補也不聽時呂微仲與劉莘老為左右¶
相微仲直而闇莘老曲意事之大事皆決於微仲惟¶
進退士大夫莘老陰竊其柄微仲不悟也轍居其間¶
迹危甚莘老昔為中司臺中舊僚多為之用前後非¶
意見攻宣仁后覺之莘老旣以罪去微仲知轍無它¶
有相安之意然其為人則如故天下事卒不能大有¶
<pb:KR4d0082_SBCK_013-9a>¶
所正至今愧之蓋是時所争議大者有二其一西邊¶
事其二黃河事初夏人來賀登極相繼求和且議地¶
界朝廷許之本約地界已定然後付以歲賜久之議¶
不決明年人多保忠以兵襲涇原殺掠&KR0211;箭手數千¶
人而去朝廷隱忍不問即遣使徃賜策命夏人受禮¶
倨慢以地界爲詞不復入謝且再犯涇原四年乃復¶
來賀坤成且議地界朝廷急於招約疆議未定先以¶
歲賜予之尋覺不便乃於疆事多方侵求不守定約¶
而熈河將佐范育种&KR0105;等又背約侵築質孤勝如二¶
堡夏人隨即平盪育等又欲以兵納趙醇忠又擅招¶
<pb:KR4d0082_SBCK_013-9b>¶
蕃部千餘人朝廷却而不受西邊騷然轍力言其非¶
乞罷育誼更擇老將以守熙河宣仁后深以為是面¶
大臣主之轍面奏此軰皆大臣親舊不忍壊其資任¶
雖其同列亦不敢異議陛下獨不見黃河事乎當時¶
德音宣諭至深至切然非大臣意至今不了人君與¶
人臣事體不同人臣雖明見是非而力所不嘉須至¶
且止人主於事不知則已知而不得行則事權去矣¶
臣今言此盖欲陛下收攬威柄以正君臣之分而已¶
若專聽其所為不以漸制之及其太甚必嘉之罪只¶
如韓維專恣太甚范純仁阿私太甚皆不免逐去事¶
<pb:KR4d0082_SBCK_013-10a>¶
至如此豈朝廷美事故臣之意盖欲保全大臣非欲¶
害之也宣仁后極以為然而不能用六年六月熙河¶
奏夏人十萬騎壓通逺軍境上挑掘所爭崖巉殺人¶
三日而退乞因其退軍未能復出急移近裏堡寨於¶
界上修築乘利而往不須復守誠信諸公㑹議都堂¶
轍謂微仲今欲議此事當先定議欲用兵耶不用兵¶
耶微仲曰如合用兵亦不得不用轍曰凢欲用兵先¶
論理之曲直我若不直則兵決不當用朝廷頓與夏¶
人商量地界欲用慶曆舊例以漢蕃見今住坐處當¶
中為界此理最為簡直夏人不從朝廷遂不固執盖¶
<pb:KR4d0082_SBCK_013-10b>¶
朝廷臨事常患先易後難此所謂先易者也旣而許¶
於非所賜城寨依綏州例以二十里為界十里為堡¶
舖十里為草地(州吳堡蘭州諸城寨通逺軍定西城/非所賜城寨指謂延州塞門義令石)¶
要約纔定朝廷又要於兩寨界首相望侵係蕃地一¶
抹取直夏人黽俛見從要約未定朝廷又要蕃界更¶
留草地十里通前三十里夏人亦又見許凡此所謂¶
後難者也今者又欲於定西城與隴諾堡相望一抹¶
取直所侵蕃地凡百數十里隴諾祖宗舊疆豈所謂¶
非所賜城寨耶此則不直致冦之大者也今須欲不¶
顧曲直一面用兵不知二聖謂何莘老曰持不用兵¶
<pb:KR4d0082_SBCK_013-11a>¶
之說雖美然事有須用兵者亦不可固執轍曰相公¶
必欲用兵須道理十全敵人橫來相嘉勢不得巳然¶
後可耳今吾不直如此兵起之後兵連禍結三五年¶
不得休將奈何諸公乃許不從熙河之計明日面奏¶
之轍曰夏人引兵十萬直壓熙河境上不於它處作¶
過專於所爭處殺人掘崖巉此意可見此非西人之¶
罪皆朝廷不直之故微仲曰朝廷指揮亦不至大段¶
不直轍曰熙河帥臣輒敢生事奏乞不守誠信乘夏¶
人抽兵之際移築堡寨(臣)以為方今堡寨雖或可築¶
至秋深馬肥夏人能復引大兵來爭此否諸人皆言¶
<pb:KR4d0082_SBCK_013-11b>¶
今已不許之矣轍曰臣欲詰責帥(臣)耳若不嘉詰責¶
或再有陳乞諸人皆曰竢其再乞詰責未晚宣仁后¶
曰邊防忌生事早與約束諸人乃聽已而蘭州又以¶
逺探為名深入西界殺十餘人轍曰邊臣貪功生事¶
不足以示威徒足以敗壊疆議理須戒敕不聽旣又¶
以防䕶打草為名殺(七/六)人生擒九人微仲知不便欲¶
送還生口因奏其事轍曰邊臣貪胃小勝不顧大計¶
極害事今送還九人甚善可遂戒敕邊臣微仲不欲¶
曰近日延安將副李儀等深入陷没巳責降一行人¶
足以為戒轍曰李儀深入以敗事被責蘭州深入得¶
<pb:KR4d0082_SBCK_013-12a>¶
功若不戒敕將謂朝廷責其敗事而喜其得功也宣¶
仁后曰然乃嘉戒敕然七年夏人竟大入河東朝廷¶
乃議絶歲賜禁和市使沿邊諸路為淺攻計命熙河¶
進築定逺城夏人不能爭未幾復大入環慶復議使¶
熙河進築汝遮中書侍郎范子功獨不可轍度其意¶
昔延安帥臣趙卨范氏姻家也方議地界以綏州二¶
十里為例議出於卨熙河斥其不可議乆不決而卨¶
死故子功持之轍謂之曰綏州舊例施於延安可耳¶
熙河逺者或至七八十里其不從宜矣方請國事親¶
舊得失不宜置胷中也衆皆稱善而子功悻然不服¶
<pb:KR4d0082_SBCK_013-12b>¶
㑹西人乞和議遂不成未幾右相蘇子容以事去位¶
子功以同省待罪因遂其請實以汝遮故也轍自為¶
諫官論黃河東流之害及為執法最後論三事其一¶
存東岸清豐口其二存西岸披灘水口其三除去西¶
岸激水鋸牙朝廷以付河北監司惟以鋸牙為不可¶
去轍於殿廬中與微仲論之微仲曰無鋸牙則水不¶
東水不東則北流必有患轍曰然北京百萬生靈歲¶
有決溺之憂何以救之且分水東入故道見今淤合¶
者多矣分水之利亦自不復能久若竢漲水巳過盡¶
力修完北流隄防使足勝漲水之暴然後徹去鋸牙¶
<pb:KR4d0082_SBCK_013-13a>¶
免北京危急此實利也莘老曰河北監司不如此言¶
奈何轍曰公豈不知外官多所觀望耶微仲曰河事¶
至大難以臆斷轍曰彼此皆非目見當以公議參之¶
耳及至上前二相皆以分水為便轍具奏前語且曰¶
必欲重慎候漲水過故道増淤即併力修完北隄然¶
後轍去鋸牙庶幾可也退至都堂二相遽批聖語曰¶
依都水監所定轍語堂吏適所奏不然萃老失措微¶
仲知不可乃曰明日别議卒改批不得添展乃巳八¶
年正月都水吳安持乞於北流作軟堰定河流以北¶
淤填時微仲在告轍奏曰先帝因河決大吳導之北¶
<pb:KR4d0082_SBCK_013-13b>¶
流巳得水性惟隄防未完每歲不免決溢此本黃河¶
常事耳是時北京之南黃河西岸有闞村樊村等三¶
斗門遇河水泛溢即開此三門分水北行於無人之¶
地至北京北合入大河故北京生聚無大危急自數¶
年來大臣創議回河水官王孝先吳安持等即塞此¶
三門貼築西隄又作鋸牙馬頭約水向東直過北京¶
之上故北京連年告急然約水旣久東流遂多於往¶
歲盖分流有利有害秋水泛漲分入兩流蹔時且免¶
決溢此分水之利也河水重濁綬則生淤旣分為二¶
不得不綬故今日北流淤塞此分水之害也然將來¶
<pb:KR4d0082_SBCK_013-14a>¶
北添進五七埽緷臣知安持意欲因此多進埽緷約¶
令北流入東即令轉運司同監視不得過所乞緷數¶
安持姦意復露第三次即乞&KR0468;河門百五十歩&KR4348;知¶
安持意在回河改進馬頭之名爲&KR0468;河門即不許安¶
持計窮第四次即乞作軟堰凡安持四次擘畫皆回¶
河意耳臣昨已令中書工房問水監兩事其一勘會¶
此流元祐二年河門元闊幾里逐年開排直至去年¶
只闊三百二十歩有何縁故其二勘會東流河門見¶
闊幾歩每年漲水東出水面南北闊幾里南面有無¶
隄岸北京順水隄不没者幾尺將來北流若果淤斷¶
<pb:KR4d0082_SBCK_013-14b>¶
漲水東行係合併北流多少分數有無包畜不定今¶
兩問猶未答便即施行實太草草后嗟歎乆之深以¶
所言爲然二十四日與㣲仲同進呈㣲仲曰&KR0171;轍所¶
議河事今軟堰已不可作無可施行轍曰軟堰本自¶
不可作然臣本論呉安持百日之閒四次妄造事端¶
動摇朝聽若令依舊供職病根不去河朔&KR0013;害無已¶
㣲仲曰水官弄泥弄水别用好人不得所以且用安¶
持轍曰水官職事不輕奈何以小人主之易曰開國¶
承家小人勿用未聞小人有可用之地也此後是非¶
終不能决會宣仁晏駕九年正月安持奏乞塞梁村¶
<pb:KR4d0082_SBCK_013-15a>¶
漲水之後流河東北盖未可知(臣)等昨於都堂問吳¶
安持安持亦言去年河水自東今年安知河水不自¶
北宣仁后笑曰水官尚作此言况它人乎轍又奏曰¶
(臣)今但欲徐觀夏秋河勢所向水若東流則北流不¶
塞自當淤斷水若北流則北河如舊自可容納似此¶
處置安多危少行之無疑若行嶮徼倖萬一成功如¶
水官之意(臣)不敢從也乞令安持等結罪保明河流¶
所向及軟堰旣成有無填塞河道致將來之患然後¶
遣使按(具/行)可否利害后復笑曰若令結罪必謂執政¶
脅持之且水官猶不保河之東北况使者蹔往乎姑¶
<pb:KR4d0082_SBCK_013-15b>¶
别議之可也二月微仲乃朝轍具以前語諭之微仲¶
口雖不伏而意甚屈曰軟堰且令具功料申上朝廷¶
更行相度轍曰如此終非究竟必欲且尔亦可八日¶
轍方在式假三省得旨批曰依水監所奏下手日具¶
功料取旨轍以非商量本意以劄子論之微仲即日¶
在告十二日轍入對奏曰自去年十一月後來至今¶
百日間耳水官凡四次妄造事端搖撼朝廷第一次¶
安持十一月出行河先乞一面措置河事舊法馬頭¶
不得增損臣知安持意在添進馬頭即指揮除兩河¶
門外許一面措置安持姦意旣露第二次乞於東流¶
<pb:KR4d0082_SBCK_013-16a>¶
口縷張包口開清豐口以東鷄爪河八日轍以祈榖¶
宿齋三省即令安持與北京留守司相度施行時微¶
仲爲山陵使行有日矣轍見之待漏語及河事微仲¶
直視曰此大事不可不慎轍曰誠然公亦宜慎之時¶
荒堯夫爲右相舊不直東流轍告之曰當與微仲議¶
定乃定西去堯夫曰命巳下奈何轍曰事有理誰敢¶
不從議於皇儀門外再降指揮使都水與本路安撫¶
提轉同議可即施行有異議亟以聞堯夫自外來始¶
意轍與微仲比及此大相信服旣而安撫許沖元乞¶
候過漲水因河所向閉所不行口堯夫奏乞令許將¶
<pb:KR4d0082_SBCK_013-16b>¶
與吳安持同議一面施行轍曰河勢難定恐須令諸¶
司共議乃得其實上以為然旣行上特宣喻曰河事¶
不小可遣兩制以上二人按行相度堯夫曰河役巳¶
起方議遣官恐稽留役事上曰但使議論得實雖遲¶
一年何損乃遣中書舍人吕希純殿中侍御史井亮¶
采往視之二人歸極以北流為便方施行樞密薟書¶
劉仲馮援舊例乞與河議仲馮本文潞公吳沖&KR0056;門¶
下士也其言紛然呂井之議遂格而轍亦以罪見逐¶
於是河流遂東凡七年而後北流復通微仲之在陵¶
下也堯夫奏乞除執政上即用李邦直為中書侍郎¶
<pb:KR4d0082_SBCK_013-17a>¶
鄧聖求為尚書右亟三人久在外不得志遂以元豐¶
事激怒上意邦直尤力舊法母后之家十年一奏門¶
客時皇大妃之兄朱伯材以門客奏徐州富人竇氏¶
堯夫無以裁之一日日中請轍於都堂與邦直議之¶
轍曰上始親政皇太妃閤中事當遍議之車服儀制¶
巳付禮部矣皇太后月費尚書省巳奏乞依太皇太¶
后矣皇太妃宜付戶部議定至於奏薦亦當議有所¶
予付吏部可也凢事付有司必以法裁處朝廷又酌¶
其可否而後行於體為便明日奏之上曰月費竢内¶
中批出奏薦皇太后家減二年皇太妃十年議巳定¶
<pb:KR4d0082_SBCK_013-17b>¶
邦直獨曰此可為後法今姑予之可也上從之邦直¶
之附㑹&KR0124;如此㑹廷策進士邦直撰策題即為邪說¶
以扇惑羣聽轍論之曰伏見御試策題厯詆近歲行¶
事有欲復熙寧元豐故事之意(臣)備位執改不敢不¶
言然(臣)竊料陛下本無此心其必有人妄意陛下牽¶
於父子之恩不復深究是非逺慮安危故勸陛下復¶
行此事此所謂小人之愛君取快於一時非忠臣之¶
愛君以安社稷為悦者也(臣)竊觀神宗皇帝以天縱¶
之才行大有為之志其所施設度越前古盖有百世¶
而不可改者也臣請為陛下指陳其畧先帝在位近¶
<pb:KR4d0082_SBCK_013-18a>¶
二十年而終身不受尊號裁損宗室恩止袒免減朝¶
廷無窮之費出賣坊埸顧募衙前免民間破家之患¶
罷黜諸科誦數之學訓練諸將慵之墮兵置寄祿之¶
官復六曹之舊嚴重祿之法禁交謁之私行淺攻之¶
策以制西戎收六色之錢以寛雜役凡如此&KR0124;皆先¶
帝之睿筭有利無害而元祐以來上下奉行未嘗失¶
墜者也至於其它事有失當何世無之父作之於前¶
子救之於後前後相濟此則聖人之孝也漢武帝外¶
事四夷内興宮室財用匱竭於是修鹽鐡&KR0358;酤均輸¶
之政民不堪命幾至大亂昭帝委任霍光罷去煩苛¶
<pb:KR4d0082_SBCK_013-18b>¶
漢室乃定光武顯宗以察為明以䜟決事天下恐懼¶
人懐不安章帝即位深鑒其失代之以寛愷弟之政¶
後世稱焉及我本朝真宗皇帝右文偃革號稱太平¶
羣臣因其極盛為天書之説及章獻明肅太后臨御¶
攬大臣之議藏書梓宮以泯其迹仁宗聽政亦絶口¶
不言天下至今韙之英宗皇帝自藩邸入繼大臣過¶
計創濮廟之議朝廷為乏洶洶者數年及先帝嗣位¶
或請復舉其事寢而不答遂以安静夫以漢昭章之¶
賢與吾仁宗神宗之聖豈其薄於孝敬而輕事變易¶
也哉盖有不可不以廟社為重故也是以子孫旣獲¶
<pb:KR4d0082_SBCK_013-19a>¶
孝敬之實而父祖不失聖明之稱此真朋君之所務¶
不可與流俗議也臣不勝區區願陛下反覆臣言慎¶
勿輕事改易若輕變九年巳行之事擢任累歲不用¶
之人人懐私忿而以先帝為詞則大事去矣奏入不¶
報再以劄子面論之上不悦李鄧從而媒蘖之乃以¶
本官出知汝州居數月元豐諸人皆㑹於朝再謪知¶
袁州未至降授朝議大夫分司南京筠州居住居三¶
年責授化州别駕雷州安置未期年或言方南行兄¶
弟相遇中&KR0151;至雷賃富民屋以居復移循州今上即¶
位大臣猶不悦徙居永州皇子生後徙岳州巳乃後¶
<pb:KR4d0082_SBCK_013-19b>¶
舊官提舉鳯翔上淸太平宮有田在潁川乃即居焉¶
居二年朝廷易相復降授朝請大夫罷祠宮凡居筠¶
雷循七年居許六年杜門復理舊學於是詩春秋傳¶
老子解古史四書皆成嘗撫卷而歎自謂得聖賢之¶
遺意繕書而藏之顧謂諸子今世巳矣後有逹者必¶
有取焉耳家本眉山貧不能歸遂築室於許先君之¶
葬在眉山之東昔嘗約祔於其廋雖遠不忍&KR0018;也以¶
是累諸子矣予居潁川六年&KR0010;在丙戌秋九月閱篋¶
中舊書得平生所爲惜其乆而忘之也乃作潁濵遺¶
老傳凡萬餘言巳而自笑曰此世間得失耳何足以¶
<pb:KR4d0082_SBCK_013-20a>¶
語達人哉昔予年四十有二始居高安有一二衲僧¶
游聽其言知萬法皆空惟有此心不生不滅以此居¶
富貴處貧賤二十餘年而心未嘗動然猶未覩夫實¶
相也及讀楞嚴以六求一以一除六至于一六兼忘¶
雖踐諸相皆無所礙乃油然而笑曰此豈實相也哉¶
夫一猶可忘而况遺老傳乎雖取而焚之可也¶
欒城後集巻第十三¶
<pb:KR4d0082_SBCK_013-20b>¶
