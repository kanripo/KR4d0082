# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.994844
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0348-038欒城集-卷第三十八.
<pb:KR4d0082_SBCK_038-1a>¶
欒城集卷第三十八¶
　左司諌論時事一十二首¶
　　論青苖狀¶
右臣伏以青苖之害民朝廷之所悉也罷而不盡廢¶
而復講使天下之人疑朝廷眷眷於求利此臣之所¶
深惜也何者朝廷申明青苖之法使請者必以情願¶
而官無定額議者以爲善矣然以臣觀之無知之民¶
急於得錢而忘後患則雖情願之法有不能止也侵¶
漁之吏利在給納而惡無事則雖無定額有不能禁¶
也故自今年春諸縣所散青苗處處不同凡縣令曉¶
<pb:KR4d0082_SBCK_038-1b>¶
事吏民畏伏者例不復散其闇於事情爲吏民所制¶
者所散如舊蓋立法不善故使猾吏得依法爲姦監¶
司雖知其不便欲禁而不可得天下旣巳病(矣/之)今朝¶
廷復修夏料納錢减半出息之法此雖號減息而使¶
天下曉然知今日朝廷意仍在利雖有良縣令臣恐¶
其不能復如前日自必於不散矣且自熈寧以來吏¶
行青苖皆請重禄而行重法受賕百錢法至剌配然¶
毎至給納之際猶通行問遺不能盡禁今吏禄巳除¶
重法亦罷而青苗給納不止臣恐民間所請錢物得¶
至其家者無㡬矣伏乞追&KR0230;近降青苖指揮别下詔¶
<pb:KR4d0082_SBCK_038-2a>¶
㫖天下青苖自今後不復支散不勝幸甚謹録奏聞¶
伏候勅㫖¶
　　三論差役事狀¶
右臣五月二十六日上殿劄子乞明降詔書戒敕監¶
司長吏令知朝廷愛惜鄉差役人與神宗朝愛惜雇¶
募役人無異應係自前約束官吏侵擾役人條貫使¶
刑部録出具委無漏落雕印頒下令一切如舊出牓¶
州縣使民知之仍常加督察有犯不敢應監司所部¶
有犯不能覺察致因事發露者重其坐至今多日未¶
&KR0170;施行伏念臣前作此奏爲聞近日諸縣曹吏有因¶
<pb:KR4d0082_SBCK_038-2b>¶
差役致富小民&KR0013;差𠑽役&KR0004;參上下費錢有至一二¶
十千者州縣官吏亦有以舊雇役人慣熟多方陵虐¶
所差之人必令出錢作情願雇募又有以新差役人¶
拙野退換别差必得慣熟如意而後土者天下官吏¶
不能皆良如此等事所在不一雖非目見可以意料¶
民&KR0013;其害如遭湯火竊意此奏朝上聖心惻怛不待¶
終日而行不意遷延至今不以爲急臣愚竊恐朝廷¶
始復差役議者妄謂差法一行更無患害聞臣此奏¶
未免不信臣謂改雇爲差實得當今救弊之要然使¶
聞害不除見善不徙則差役害人未必减於免役伏¶
<pb:KR4d0082_SBCK_038-3a>¶
乞聖慈檢臣前奏早賜詔書其言所聞差役官吏情¶
弊仍備録前後禁約曉諭中外使知朝廷深意則天¶
下幸甚謹録奏聞伏候勑㫖¶
　　　貼黃臣訪聞近日頗有上書言差役不便&KR0170;¶
　　　降付㸔詳役法所者臣推原其意皆由州縣¶
　　　施行差法别有搔擾以致人言若不早爲禁¶
　　　約深爲不便伏乞指揮於役法所檢取民間¶
　　　前後言差役不便文字略賜省覧即見詣實¶
　　論蘭州等地狀(六月二十八日)¶
右臣竊見先帝因夏國內亂用兵攻討於熈河路增¶
<pb:KR4d0082_SBCK_038-3b>¶
¶
置蘭州於鄜延路增置安疆米脂等五寨議者講求¶
利害乆而不决其一日蘭州五寨所在嶮逺饋運不¶
便若竭力固守坐困中國羗人得以養勇窺伺間𨻶¶
要之乆逺不得不棄危而後棄不如方今無事舉而¶
與之猶足以示國恩惠其二曰此地皆西邉要害朝¶
廷用兵費財僅而得之聚兵積粟爲金湯之固蘭州¶
下臨黄河當西戎咽喉之地土多衍沃略置堡鄣可¶
以招募弓箭手爲耕戰之備自開拓以來平治徑路¶
皆通行大兵若舉而棄之熈河必有晝閉之警所謂¶
借冦兵資盗粮其勢必爲後患此二議者臣聞之乆¶
<pb:KR4d0082_SBCK_038-4a>¶
矣然以夏戎背畔雖屢有信使而未修臣職未請侵¶
地則棄守之議朝廷無因自發今聞遣使來賀登極¶
歸未出境而使者復至講和請地必在兹舉雖廟堂¶
議論巳得詳熟而小臣憂國不能嘿巳輒嘗覈實其¶
事以爲前件棄守之議皆非妄言然而朝廷當决從¶
一議欲決此議當論時之可否理之曲&KR0033;筭之多寡¶
誠使三者得失皆見於前則棄守之議可一言而决¶
也何請時之可否方今皇帝陛下富於春秋諒闇不¶
言共黙思道太皇太后陛下覧政簾幃之中舉天下¶
事屬之輔相當此之時安靖則有餘舉動則不足利¶
<pb:KR4d0082_SBCK_038-4b>¶
在緌撫不利征伐今若固守不與西戎必至於爭甲¶
兵一起呼吸生變緩急之際何所咨決况陜西河東¶
兩路比遭用兵之厄民力困匱瘡痍未復一聞兵事¶
無不狼顧若使外患不解內變必相因而起此所謂¶
時可棄而不可守一也何謂理之曲直西戎近&KR0010;於¶
朝廷本無大罪雖梁氏廢放其子而夷狄外臣本不¶
須治以中國之法先朝必欲弔伐但誅其罪人存立¶
孤弱則雖犬羊之羣猶將伏以聽命今乃割其土地¶
作爲城池以自封殖雖吾中國之人猶知其爲利而¶
不知其義也曲直之辨不言可見蓋古之論兵者以¶
<pb:KR4d0082_SBCK_038-5a>¶
&KR0033;爲壯以曲爲老昔仁祖之世元吴叛命連年入冦¶
邉臣失律敗亡相繼然而四方士民裹粮奔命唯恐¶
在後雖捐骨中野不以爲怨兵民競勸邉守卒固而¶
中國徐亦自定無土崩之勢何者知曲在元昊而用¶
兵之禍朝廷之所不得巳也頃自出師西討雖一勝¶
一負而計其所亡失未若康定寳元之多也然而邉¶
人憤怨天下咨嗟土崩之憂企足可待何者知曲在¶
朝廷非不得巳之兵也今若固守侵地惜而不與負¶
不&KR0033;謗之而使關右子弟肝腦塗地臣恐邉人自此¶
有怨叛之志此所謂理可棄而不可守二也何謂筭¶
<pb:KR4d0082_SBCK_038-5b>¶
之多寡棄守之議朝廷若舉而行之其𫝑必有幸有¶
不幸然臣今所論於守則言其幸於棄則言其不幸¶
以効利害之實今夫固守蘭州增築堡寨招置土兵¶
方其未成而西戎不順求助北虜並出爲冦屯戍日¶
益飛&KR0100;不繼賊兵乗勝師䘮國蹙蘭州不守熈河危¶
急此守之不幸者也割棄蘭州專守熈河倉庾有素¶
兵馬有備戎人懷惠不復作過此棄之幸者也二者¶
臣皆不復言何者利害不待言而决也若夫固守蘭¶
州增築堡寨招置土兵且耕且戰西戎懷怨未能忘¶
爭時出虜略勝負相半耕者不安餽運難繼耗蠧中¶
<pb:KR4d0082_SBCK_038-6a>¶
國民不得休息此守之幸者也割棄蘭州專守熈河¶
西戎據蘭州之堅城道熈河之夷路我師不利復以¶
秦鳯爲境修完廢壘復置烽候人力旣勞費亦不小¶
此棄之不幸者也夫守之雖幸然兵難一交&KR0311;怨不¶
觧屯兵饋粮無有休日熈河因此物價翔貴見今守¶
而不戰&KR0010;費巳三百餘萬貫矣戰若不止戍兵必倍¶
粮草衣賜隨亦増廣民力不支則土崩之禍或不可¶
測也棄之雖不幸然所棄本界外無用之城秦鳯之¶
間兵民習熟近而易守轉輸所至如枕席之上比之¶
熈蘭難易十倍有守邉之勞而無腹心之患與平日¶
<pb:KR4d0082_SBCK_038-6b>¶
無異也夫以守之幸較棄之不幸利害如此而况守¶
未必幸而棄未必不幸乎且朝廷以天地之量赦其¶
罪惡歸其侵疆復其&KR0010;賜通其和市雖豺狼野心能¶
不愧耻縱使酋豪內懐不順而國恩深厚無以激怒¶
其民臣料一二年間其勢必未能舉動萬一不然而¶
使中國之士知朝廷棄巳得之地含垢爲民西戎背¶
恩彼曲我直人懷此心勇氣自倍以攻則取以守則¶
固天地且猶順之而况於人乎故臣願朝廷決計棄¶
此然後慎擇名將以守熈河厚養屬國多置弓箭手¶
於熈蘭徃還要路爲一大城度可屯二三千人以塞¶
<pb:KR4d0082_SBCK_038-7a>¶
其入冦之道於秦鳯以來多置畨休之兵以爲熈河¶
緩急救應之備明敕將佐繕完守備常若冦至先爲¶
不可勝以待敵之至庻幾可以無後患也臣自聞西¶
使復來謹采衆議以三事參較利害反覆詳究理無¶
可疑是以輒獻狂言惟陛下裁擇幸甚¶
　　　貼黄臣竊見二聖臨御除去煩苛天下之民¶
　　　想見太平之風今西戎巳有向化之漸若朝¶
　　　廷靳惜蘭州等處堅守不與激合背畔使邉¶
　　　兵不解百費復興則自前苛政皆將復用太¶
　　　平之期不可復望深可痛惜伏乞陛下與二¶
<pb:KR4d0082_SBCK_038-7b>¶
¶
　　　三大臣詳議其事以天下安危念勿爭尺寸¶
　　　之利以失大計則社稷之幸也臣竊聞議者¶
　　　或謂若棄蘭州則熈河必不可守熈河不守¶
　　　則西蕃之馬無由復至而夏戎必爲蜀道之¶
　　　梗臣謂此皆切持朝廷欲必守蘭州之&KR0003;而¶
　　　非國之至計也臣聞熈河屬國疆族甚多朝¶
　　　廷養之極厚必不願爲西戎所有若帥臣能¶
　　　以恩信結之統之以戍兵貼之以弓箭手又¶
　　　於熈蘭要路控以堅城恐西戎未易窺伺而¶
　　　西蕃之馬何遽不至乎至於蜀道之虞自非¶
<pb:KR4d0082_SBCK_038-8a>¶
　　　秦鳯階成等處蕩然無城池兵馬之備則西¶
　　　戎豈敢輕爲此計臣謂此&KR0003;亦空言而巳¶
　　　臣又聞&KR0003;者謂韓縝昔與北朝商量河東地¶
　　　界舉七百里之地以𢌿之近者臺諌以此効¶
　　　縝縝由此罷相故今朝廷議欲以蘭州等處¶
　　　復與西戎無敢主其議者臣謂蘭州等處與¶
　　　河東地界不可同日而語河東地界國之要¶
　　　地祖宗相𫝊誰敢失墜舉而與人非臣子之¶
　　　義至於蘭州等處本西戎舊地得之有費無¶
　　　益先帝討其罪而取之陛下赦其罪而歸之¶
<pb:KR4d0082_SBCK_038-8b>¶
　　　理無不可不得以河東地界爲比也¶
　　再論蘭州等地狀¶
右臣近於六月二十八日奏以西施入界恐必有請¶
和請地之議乞因此時舉蘭州及安疆米脂等五寨¶
地棄而與之安邉息民爲社稷之計見今西使巳到¶
竊聞執政大臣棄守之論尚未堅決臣竊見皇帝陛¶
下登極以來夏國雖屢遣使而疆&KR0163;之事&KR0004;不自言¶
度其狹心盖知朝廷厭兵是以確然不請欲使此議¶
發自朝廷得以爲重朝廷深覺其意忍而不與情得¶
勢窮始來請命今若又不許遣其來使徒手而歸一¶
<pb:KR4d0082_SBCK_038-9a>¶
失此機必爲後悔彼若㸃集兵馬屯聚境圡許之則¶
畏兵而與不復爲恩不許則邉釁一開禍難無巳間¶
不容髪正在此時不可失也臣又聞昔日取蘭州及¶
五寨地本非先帝聖意先帝始議取靈武內臣李憲¶
畏懦不敢前去遂以兵取蘭州先帝始議取横山帥¶
臣沉括种諤之徒不能遵奉聖略遂以兵取五寨此¶
二者皆由將吏不職意欲邀功免罪而先帝之意本¶
則不然其後元豐六年夏國遣使請罪先帝嘉其恭¶
順爲敕邉吏禁止侵掠旣又遣使謝恩請復疆土先¶
帝仍爲指揮保安軍與宥州議立疆界因循未定而¶
<pb:KR4d0082_SBCK_038-9b>¶
先帝奄棄萬國遂以至今由此言之蘭州五寨取之¶
則非先帝本心棄之則出先帝遣意今議者不深究¶
本末妄立堅守之議苟避棄地之名不度民力不爲¶
國計其意止欲私已自便非社稷之利也臣又聞議¶
者或謂棄守皆不免用兵棄則用兵必遲守則用兵¶
必速遲速之聞利害不遠若遂以地與之恐非得計¶
臣聞聖人應變之機正在遲速之際但使事變稍緩¶
則吾得筭已多昔漢文景之世昊王濞內懷不&KR0100;稱¶
病不朝積財養士謀亂天下文帝專務含養置而不¶
問加賜几杖恩禮日隆濞雖包藏禍心而仁澤浸漬¶
<pb:KR4d0082_SBCK_038-10a>¶
終不能發及景帝用鼂錯之謀欲因其有罪削其郡¶
縣以爲削之亦反不削亦反削之則反疾而禍小不¶
削則反遲而禍大削書一下七國盡反至使景帝發¶
天下之兵遣三十六將僅而破之議者若不究利害¶
之淺深較禍福之輕重則文帝隱&KR0216;不法近於柔仁¶
景帝剛斷必行近於強毅然而如文帝之計禍發旣¶
遲可以徐爲備禦稍經&KR0010;月變故自生以漸制之勢¶
無不可雖有千濞亦何能爲如景帝之計禍發旣速¶
未及旋踵巳至交兵鋒刃既接勝負難保社稷之命¶
決於一日雖食鼂錯之肉何益於事今者欲棄之䇿¶
<pb:KR4d0082_SBCK_038-10b>¶
與文帝同而欲守之謀與景帝𩔗臣乞宣諭執政欲¶
棄者理&KR0033;而禍綏欲守者理曲而禍速曲&KR0033;遲速孰¶
爲利害况今日之事主上妙年母后聽斷將帥吏士¶
恩情未接兵交之日誰使效命若其羽書沓至勝&KR0018;¶
紛然臨機決斷誰任其責惟乞聖慈以此反覆深慮¶
早賜裁斷無使西戎别致猖狂棄守之議皆不得其¶
便則天下幸甚謹錄奏聞伏候勑㫖¶
　　論京畿保甲冬敎等事狀¶
右臣竊見仁宗朝河北河東&KR0004;置義勇至英宗朝推¶
行其法漸及陜西皆以地接胡羗有守禦之備毎&KR0010;¶
<pb:KR4d0082_SBCK_038-11a>¶
冬教一月民雖以爲勞而邊防之計有不得巳及熈¶
寧中更置保甲使京畿三路之民日夜敎習二聖臨¶
御知其不便率皆罷去民得歸秉耒耜盗賊因此衰¶
息歌舞聖德無有窮巳惟有冬教一月之法三路以¶
披邉之故民習爲常不敢辭愬至於京畿諸縣累聖¶
以來爲輦轂所在素加優厚今乃與三路邊郡爲比¶
一例冬教情所未安伏乞聖慈深念根本之地所宜¶
寛䘏特與蠲免兼訪聞京畿三路見今皆修蓋冬教¶
&KR0163;屋宇州縣頗以爲勞臣昔守官河北竊見義勇冬¶
敎並不置教&KR0163;屋宇毎遇教日皆權於係官屋宇及¶
<pb:KR4d0082_SBCK_038-11b>¶
¶
寺院等處安泊别無闕事朝廷若&KR0098;臣所奏免畿內¶
冬教則其教場屋宇巳自不修如三路冬教乞下逐¶
路監司相度只如自前權於係官屋宇及寺院等處¶
安泊有無不便如别無不便亦乞罷修以寛民力謹¶
録奏聞伏候勑㫖¶
　　論西邊警備狀¶
右臣近奏乞因夏國遣使入貢歸其侵地竊聞朝廷¶
巳降詔開許伏惟包荒之德與天地同量使西邊之¶
民自此得免餽餉之勞脫戰𨷖之禍天下不勝幸甚¶
然臣聞兵法受降如受敵夷狄獸心見利忘義雖以¶
<pb:KR4d0082_SBCK_038-12a>¶
恩信深加結納而備豫不虞不可蹔弛况朝建數(以/年)¶
來舉兵攻討深入其地奪其疆圡今雖接以恩禮其¶
怨毒之意必未遽忘若因給賜城寨定立界至之際¶
乘我無備輒肆猖狂則取𥬇四夷悔不可及謂宜明¶
加約束所賜城寨須候逐路帥臣處置般運器甲抽¶
那兵馬凡百了當立定期日然後得令人交割若未¶
了之間不得令一人一騎先期窺覘仍指揮沿邊將¶
吏常加嚴備因夏國新復侵地謹守誓約之際招塡¶
士馬充實倉廪綏懷熟户常若冦至不得爲其通和¶
稍有弛廢如此數年朝廷常務懷柔以革其欲報之¶
<pb:KR4d0082_SBCK_038-12b>¶
心邊臣常作隄防以折其内侮之志臣謂數年之外¶
必無後患縱使背畔而邊計巳完士氣巳復度其事¶
勢亦不足深憂况背恩犯顔彼曲我&KR0033;雖復羗人亦¶
當知非足使吾民坐而賈勇制勝之道始自今日惟¶
願陛下深詔大臣安不忘危常以戒敕邊吏爲心則¶
社稷之福也謹録奏聞伏候勑㫖¶
　　再論青苗狀¶
右臣近奏乞罷支青苗錢兼訪聞臺諌官皆有文字¶
論列至今並不&KR0170;降出施行臣伏見熈寧之&KR0004;王安¶
石吕惠卿用事首建青苗之法其實放債取利而妄¶
<pb:KR4d0082_SBCK_038-13a>¶
引周官泉府之言以文飾其事天下公議共以爲非¶
是時韓𤦺富弼司馬光范鎭等皆昌言其失恨不能¶
救今二聖在上照知民間疾苦解去弊法旣巳略盡¶
兼近日責降吕惠卿數其罪惡亦以創行青苗爲首¶
然天下俵散青苗其實至今未正民間疑恠以爲朝¶
廷仍有好利之意臣愽采衆論云近有臣僚獻議以¶
國用不足爲言由此聖意遲遲未决臣雖至愚竊爲¶
陛下深惜此計何者自古爲國率皆禄養官吏廪給¶
士伍崇奉郊廟鎭撫四夷然而食租衣稅未嘗有闕¶
今陛下力行恭儉前代帝王所有浮費一切不爲今¶
<pb:KR4d0082_SBCK_038-13b>¶
日之計但當戒飭天下守令使之安集小民若能稍¶
免水旱之災復無流亡之患則安靖之功數年自見¶
穀帛豐羡將不可勝用何至復行青苗以與民爭利¶
也哉伏惟陛下聖性仁厚凡利民之事知無不爲若¶
非左右搆此危語動摇聖聽則何至爲之廢格羣言¶
以成邪&KR0003;然臣竊恐中外不知本末但見臺諫之言¶
皆留中不出妄意陛下甘於求利不卹細民逺近𫝊¶
聞所損不細臣欲乞陛下盡將臣僚前後所上章䟽¶
付三省詳議施行以弭斯謗謹録奏聞伏候勑㫖¶
　　乞放市易欠錢狀¶
<pb:KR4d0082_SBCK_038-14a>¶
右臣頃曾上言乞將市易欠錢人户通計所納息罰¶
錢數如巳納及元請官本數目即與除放&KR0170;聖恩依¶
此施行德澤滂沛所及甚廣然臣訪聞京帥欠户貧¶
下之家從&KR0004;多作詭名請新還舊以此無縁通計息¶
罰故除放之恩多止上户臣近日再行體問據通直¶
郎監在京市易務宋肇爲臣言若截自欠二百貫以¶
下人户一例除放則所放人户至多事亦均一仍具¶
本務一宗節目及利害文字請臣論奏臣詳究其&KR0003;¶
&KR0060;以爲當行之事有五市易本錢前後諸處撥到其¶
計一千二百六十七萬貫中間撥還內藏庫等處共¶
<pb:KR4d0082_SBCK_038-14b>¶
計五百三十萬餘貫朝廷支使過共計三百八十四¶
萬餘貫即今諸&KR0163;務見在共計三百五十三萬餘貫¶
將此三頃巳支見在計筭巳是還足本錢則今來人¶
户所欠皆出於利息若將見欠二百貫以下人户除¶
放所放錢數不多此事之當行者一也見今欠人共¶
計二萬七千一百五十五户共欠錢二百二十七萬¶
餘貫其間大姓三十五酒户二十七共欠錢一百五¶
十四萬餘貫小姓二萬七千九十三户共欠錢八十¶
三萬餘貫若將欠二百貫以下人户除放共放二萬¶
五千三百五十三户放錢四十六萬六千二百餘貫¶
<pb:KR4d0082_SBCK_038-15a>¶
所放人户九分以上而所放錢止及二分此事之當¶
行者二也元豐年中朝廷催理欠負極爲峻急然一¶
&KR0010;所納不過三萬貫頃來朝廷優假細民所催微細¶
自今年正月至今止及六七千貫今且以三萬貫爲¶
率猶須七十餘年乃可納足如此則小姓之家死䘮¶
流亡不可復知而國家毎&KR0010;得錢六千貫(二百头以/臣所乞放)¶
(每歳催及三萬头&KR0190;中不過催得六千头而巳/下欠户錢於見欠錢都數中止十分之二即是)如九¶
牛一毛不爲損益而二萬餘家困苦爲害至大此事¶
之當行者三也市易催索錢物凡用七十人毎人各¶
置私名不下十人掌簿籍行文書凡用三十餘人毎¶
<pb:KR4d0082_SBCK_038-15b>¶
人各置貼冩不下五人共約一千餘人以此一千餘¶
人日夜騷擾欠户二萬七千餘家都城之中養此蟊¶
賊恬而不恠此事之當行者四也市易之法欠户拖¶
延日乆或未見歸者及無家業之人皆差人監遂遇¶
夜寄禁旣有此法則一例公行寄禁然吏卒頑狡得¶
錢卽放無錢即禁榜笞捽縳何所不至若不别作擘¶
劃則日&KR0013;此苦者不知其數此事之當行者五也伏¶
乞聖慈以此五事較其利害斷自聖意特與除放或¶
因將來明堂赦書行下或更&KR0270;行諸路則細民荷戴¶
恩德淪入骨髓社稷之利不可勝計然臣竊見太府¶
<pb:KR4d0082_SBCK_038-16a>¶
寺令&KR0010;終較課以本理息及一分以上具官員等第¶
保明聞奏自來市易官因此酬奬轉官及請賞錢所¶
得無筭今來既見市易巳支見在實數僅能還足本¶
錢則以本理息皆是欺罔從前官吏轉官請賞皆當¶
追奪官爵及所賞錢物亦乞朝廷根究前後緣市易¶
轉官請賞之人依理施行內有吕嘉問係創行市易¶
害民最深雖巳經責降尚竊有上永&KR0098;公議更乞重¶
行竄謪以謝天下所有宋肇劄子三道臣轍備録進¶
呈如左謹錄奏聞㐲候勑㫖¶
　　　貼黄臣所言放欠事上係二聖德澤唯當&KR0033;¶
<pb:KR4d0082_SBCK_038-16b>¶
　　　岀中㫖不冝更顯言者姓名或須至令三省¶
　　　相度施行即乞指揮執政勿令宣布¶
　　言淮南水潦狀¶
右臣竊見淮南春夏太旱民間之食流徙道路朝廷¶
哀愍饑饉發常平義倉及截留上供米以濟其急淮¶
南之民上頼聖澤不至飢殍然自六月大雨淮水汎¶
溢泗宿亳三州大水夏田旣已不収秋田亦復蕩盡¶
前望來年夏麥日月尚逺勢不相接深可憂慮訪聞¶
見今官賣米猶有未盡然必不能支持乆遠臣欲乞¶
朝廷及今未至闕絶之際速行取問本路提轉發運¶
<pb:KR4d0082_SBCK_038-17a>¶
司令具諸州災傷輕重次第見今逐州各有多少粮¶
食可以賑濟得多少月日如將來乏絶合如何擘劃¶
施行立限供報所貴朝廷得以預先處置小民不至¶
失所謹録奏聞伏候勑㫖¶
　　三乞罷青苖狀(&KR0004;四日與東省同上)¶
右臣等屢有封事乞罷青苖皆不&KR0170;付外施行伏以¶
王安石吕惠卿創行此法以來天下之士惟王吕黨¶
人欲以青苗進身者則以其法爲是其它士大夫上¶
自韓𤦺富弼中至司馬光吕誨范鎭下至臣等軰人¶
未有一人以爲便者方安石惠卿用事忠言壅塞不¶
<pb:KR4d0082_SBCK_038-17b>¶
得施用小民無告飮泣受害今者二聖臨御盡革衆¶
弊天下欣欣日望青苖之去而近日刪立舊法益更¶
滋彰中外孤疑不曉聖意竊聞近日左右臣僚有以¶
國用不足欲將青苗&KR0024;其闕乏者聖心未察是以爲¶
之遲遲臣等雖愚以爲自古爲國止於食租衣稅縱¶
有不足不過輔以茶鹽酒稅之征未聞復用青苗放¶
債取利與民爭錐刀之末以富國強兵者也藝祖太¶
宗之世四方未平中國至狹&KR0010;&KR0010;用兵其費不貲及¶
真宗東封西祀遊幸毫宋造立宫室仁宗結好契丹¶
平定西戎翦㓕南冦此皆非常大費而常賦之外無¶
<pb:KR4d0082_SBCK_038-18a>¶
大増加未聞必待青苗以濟國用今二聖恭儉安静¶
無爲四海之富與祖宗無異何憂何慮而欲以青苗¶
富國乎臣等以爲皇帝陛下富於春秋末嘗接見多¶
士太皇太后陛下覧政帷幄未能愽聽羣議聽納之¶
道於斯實難竊謂臣下每有獻言冝一切折以公議¶
彼旣欲散青苗而臣等以爲不可陛下受其所言而¶
臣等封事遂&KR0468;中不出臣等不知陛下何以斷其是¶
非而信之如此之篤乎陛下必欲决此深疑即當盡¶
出臺諌所言付之三省使之公議得失不當𨼆忍不¶
辨是非而隂用其言也如衆議必以罷之爲是卽乞¶
<pb:KR4d0082_SBCK_038-18b>¶
早賜裁㫁以慰民心必以罷之爲非亦乞顯行黜謪¶
以懲臣等狂妄謹録奏聞伏候勑㫖¶
　　申三省請罷青苗狀(&KR0004;四日與東省同入)¶
右某等伏見熈寜之&KR0004;始行青苗士無賢愚皆知其¶
不便是時建議之臣盡力主張者不過一二(而/人)賢士¶
(夫/大)極言其失者非一人也蓋今之執政嘗論之矣忠¶
言讜論播於天下至今傳誦以爲口實小民呻吟欲¶
聞更張亦已乆矣伏自二聖臨御革去弊法而青苗¶
之議獨無所變始者但令取民情願不立定額州縣¶
或散或否事體不一天下固已疑之矣中間修完本¶
<pb:KR4d0082_SBCK_038-19a>¶
早賜裁㫁以慰民心必以罷之爲非亦乞顯行黜謪¶
以懲臣等狂妄謹録奏聞伏候勑㫖¶
　　申三省請罷青苗狀(&KR0004;四日與東省同入)¶
右某等伏見熈寜之&KR0004;始行青苗士無賢愚皆知其¶
不便是時建議之臣盡力主張者不過一二(而/人)賢士¶
(夫/大)極言其失者非一人也蓋今之執政嘗論之矣忠¶
言讜論播於天下至今傳誦以爲口實小民呻吟欲¶
聞更張亦已乆矣伏自二聖臨御革去弊法而青苗¶
之議獨無所變始者但令取民情願不立定額州縣¶
或散或否事體不一天下固已疑之矣中間修完本¶
<pb:KR4d0082_SBCK_038-19b>¶
法使夏料納者减半出息中外喧言朝廷欲依舊放¶
債取利此聲流傳極損聖政某等備位諌官不敢黙¶
已遂與臺官前後上言僅數十章皆不䝉施行傳聞¶
大臣奏對有以國計不足疑誤聖聽者遂致此議乆¶
而不下某等雖愚竊所未喻也蓋聞古者聖人在上¶
食租衣稅而已凡所以奉事郊廟禄養官吏蓄兵備¶
邉未嘗有闕也後世鄙陋乃始益以茶鹽酒稅之征¶
然亦未聞放債取利若此之衰也今兹二聖在上恭¶
儉無爲度越前世選用執政將致太平某等與天下¶
士民尚冀朝廷能寛酒稅之槯損茶鹽之入以復三¶
<pb:KR4d0082_SBCK_038-20a>¶
代之故不意今者乃欲以青苖富國失天下之望也¶
王安石吕惠卿旣以此負國使朝廷&KR0013;此聲於天下¶
今者又復以此誤二聖此某等區區所深痛也近日¶
朝廷責降吕惠卿告命之出首以青苖爲罪天下傳¶
誦人人稱慶奈何詔墨未乾復蹈其故轍乎且青苖¶
之法其所以害人者非特抑配之罪也雖使州縣奉¶
行詔令斷除抑配其爲害人固亦不少何者小民無¶
知不計後患聞官中支散青苖競欲請領錢一入手¶
費用横生酒食浮費取快一時及至納官賤賣米粟¶
浸及田宅以至破家一害也子弟縱恣欺謾父兄隣¶
<pb:KR4d0082_SBCK_038-20b>¶
里無頼妄託名目歲終催督患及本戸二害也逋欠¶
未納請薪蓋舊州縣欲以免責縱而不問三害也常¶
平吏人舊行重法給納之賂&KR0004;不能止今重法既罷¶
賄賂公行民間所請得者無㡬四害也四事爲害雖¶
復除抑配之弊亦無如之何而况抑配必未除乎某¶
等職在言責目覩弊事黙而不言則上負朝廷下負¶
民物若未得請决無中正之義㐲乞盡取前後章䟽¶
㸔詳施行以&KR0098;公議謹狀¶
　　請罷右職縣尉狀(&KR0004;八日上殿)¶
臣伏見舊法縣尉皆用選人自近歲民貧多盗言事¶
<pb:KR4d0082_SBCK_038-21a>¶
者不知救之於本遂請重法地分縣尉並用武夫自¶
改法以來未聞盗賊爲之衰少而武夫貪暴不畏條¶
法侵漁弓手先失&KR0438;牙之心搔擾鄉村復爲人民之¶
患臣竊惟捕盗之術要在先得弓手之情次獲鄉村¶
之助耳目旣廣網羅先具稍知方略易以成功舊用¶
選人雖未能一一如此而頗知畏法則必愛人使之¶
出入民間於勢爲便不必親習騎射躬自格𨷖然後¶
能獲賊也今改用武夫未必皆敢入賊而不習法律¶
先已擾民訪聞河北京東淮南等路凡用武夫縣分¶
民甚患之欲乞復令吏部依舊只差選人所貴吏民¶
<pb:KR4d0082_SBCK_038-21b>¶
<pb:KR4d0082_SBCK_038-21b>¶
<pb:KR4d0082_SBCK_038-21b>¶
