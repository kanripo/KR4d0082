# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.759000
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0348-033欒城集-卷第三十三.
<pb:KR4d0082_SBCK_033-1a>¶
欒城集卷第三十三¶
　北門書詔五十四首¶
　　麻制十三首¶
　　　除苗授保康軍節度知潞州制¶
門下上將之任本智略以爲先萬夫所望亦材武之¶
兼尚惟擢拜之未㡬亟辭疾以告勞言念悃誠式敷¶
明命殿前副都指揮使武㤗軍節度黔州管內觀察¶
處置等使持節黔州諸軍事黔州刺史上柱國濟南¶
郡開國公食邑二千八百户食實封三百戸苗授蚤¶
讀兵法有志事功乆踐戎行自奮邉鄙入參環列旣¶
<pb:KR4d0082_SBCK_033-1b>¶
被遇於先朝累積歲勞&KR0244;謀選於元帥遂分旄節之¶
&KR0009;克諧卒乘之懽宿衞逾年勤勩爲請&KR0598;獨賢於煩¶
使俾蹔佚於近藩爵加貴名邑&KR0283;眞食潞子之舊俗¶
武而淳守圡之臣事簡且暇於戯建纛而出知寵數¶
之不移勿藥有瘳幸年&KR0010;之夫暮卧理非壯士之節¶
力疾有忠臣之風勉竢安平起就勲業可特授檢校¶
司空持節房州諸軍事房州刺史充保康軍節度房¶
州管内觀察處置等使知潞州軍州事兼管內勸農¶
使兼提舉澤晋絳慈遼州威勝軍屯駐駐泊就糧本¶
城兵馬巡檢公事替韓宗古加食邑五百戸食實封¶
<pb:KR4d0082_SBCK_033-2a>¶
二百戸勲封如故主者施行¶
　　除劉昌祚武康軍節度殿前副都指揮使制¶
門下多畜衞兵莫如國朝之盛次&KR0024;元帥蓋本祖宗¶
之常頋惟萬騎之選師重以千盧之嚴徼欲衆心之¶
素服非宿將而莫當誕告在延咸聽朕命侍衞親軍¶
歩軍副都指揮使冀州管内觀察使持節冀州諸軍¶
事冀州刺史上柱國彭城郡開國侯食邑一千九百¶
戸食實封一百戸劉昌祚&KR0108;由&KR0211;劒資以韜鈐整於¶
治軍才出邉將之右勇於對敵聲著隴山之西乃者¶
取其先朝指蹤之餘授以平涼緫護之貴種羗乆困¶
<pb:KR4d0082_SBCK_033-2b>¶
旣&KR0323;塞以來庭環尹&KR0244;虛歸釋甲而御衆爰加旄節¶
之重以壯轅門之觀旌斾不移什伍如故當使少加¶
號令自益精明於戯仁足附衆則六師不擾威能克¶
愛則萬夫可齊亦俾𧴀貅之徒咸知忠孝之節勉矣¶
來效徃其欽哉可特授持節洋州諸軍事洋州刺史¶
充殿前副都指揮使武康軍節度洋州管內觀察處¶
置等使勲封食實封如故主者施行¶
　　明堂吕大防加恩制¶
門下昔吾祖宗革五季之遺復三王之舊皇祐之盛¶
始寓緫章於外朝元豐之𨺚載嚴上帝之定位物有¶
<pb:KR4d0082_SBCK_033-3a>¶
成憲敷遺後人朕因而循之罔有失墜乃辛巳之吉¶
躬&KR0013;冕服祅帥羣工禮成不遺神貺昭答誕降多福¶
均𢌿在廷太中大夫守尚書左僕射兼門下侍郎上¶
柱國汲郡開國公食邑二千九百戸食實封六百戸¶
吕大防篤實而文寛厚而栗在英祖時納忠不回爲¶
名御史在神考時宣力不懈爲賢守臣逮茲纉承卽¶
與丞弼旣全付之鈞軸遂能任我棟梁正顔色而誠¶
意宜出詞氣而忠邪辦左右三載咸乂四方民無煩¶
苛羗率舊職稼穡茂遂神人燕安俾我𨤲事告成舊¶
章不墜雖荷帝祉時惟乃功冝因賜胙之恩遂行進¶
<pb:KR4d0082_SBCK_033-3b>¶
律之典增大國邑&KR0283;食眞封疇爾茂勲勸我多士於¶
戯公爾忘&KR0059;非獨得君亦以獲祐於帝寛而有制非¶
獨善始亦以克要厥終及玆休成同底至道可特授¶
依前官職加食邑一千戸食實封四百戸勲封如故¶
主者施行¶
　　皇伯祖宗暉加恩制¶
門下宗祀配天所以敎諸侯之孝加地進律所以廣¶
上帝之恩矧維天屬之尊世奉濮園之享相子肆祀¶
綏我思成躬率父兄之和以致天人之應用敷大號¶
昭吿治朝皇伯祖鎭南軍節度洪州管内觀察處置¶
<pb:KR4d0082_SBCK_033-4a>¶
等使檢校司徒開府儀同三司持節都督洪州諸軍¶
事洪州刺史上柱國嗣濮王食邑一萬二千一百户¶
食實封三千七百户宗暉爵封世王名冠屬籍貴而¶
能降富而不驕孝弟肅恭率本天姿之懿威儀問學¶
蚤承師訓之良同我絜齊獻於饋熟進退和於禮節¶
升降比於樂章逮此休成冝均多福益&KR0283;舊封之廣¶
仍加眞食之優於戯承安懿之後思繼前人之令猷¶
兼將相之隆勉圖夾輔之休烈玆因受爵之寵益起¶
循牆之恭庻無閒然克有終譽可特授依前官職加¶
食邑一千户食實封三百戸勲如故主者施行¶
<pb:KR4d0082_SBCK_033-4b>¶
　　皇叔祖宗祐加恩制¶
門下朕出欵原廟之嚴入謁緫章之秘師臣外帥多¶
士以靖吾國宗卿內帥諸父以正吾家親賢旣和天¶
人咸若膺受多福施及四方矧惟族屬之尊冝有寵¶
光之異皇叔祖寧遠軍節度容州管內觀察處置等¶
便持節容州諸軍事容州刺史上柱國鞏國公食邑¶
五千八百戸食實封一千六百戸宗祐耻爲富貴之¶
習動由禮義之中祗順父兄親近師友肅&KR0002;閨門之¶
治穆然朝謁之容秉旄龯而四方之志行錫茅土而¶
諸侯之禮備遠鎮容管近殿洛師處之若無乆而益¶
<pb:KR4d0082_SBCK_033-5a>¶
慎爰推大賚之澤益彰有德之榮增&KR0283;故封懋錫&KR0033;¶
食於戯考之𣈆人則安平之於武帝求之唐室財元¶
嘉之於髙宗皆以德重屬髙恩隆禮異徃祇服於明¶
命思無愧於古人可特授依前官職加食邑七百戸¶
食實封二百户勲如故主者施行¶
　　皇叔祖宗楚加恩制¶
門下漢封同姓之國𫝑遂䟽於本朝唐任宗室之隆¶
用毋雜於它族祖宗酌古今之典篤兄弟之親雖極¶
茅土之封常居朝謁之地眷禮特異前世莫倫皇叔¶
祖建武軍節度邕州管內觀察處置等使持節邕州¶
<pb:KR4d0082_SBCK_033-5b>¶
諸軍事邕州刺史上柱國隕國公食邑五千八百戸¶
食實封一千六百戸宗族孝友根心文藝飾性居䖏¶
恭故不聞過行室家理故可以涖官師保不煩朋友¶
稱信乃者顯相原廟之祀齋宿緫章之廷鬷假無言¶
　　質明成禮顧惟大賚之澤冝處羣臣之先益&KR0283;¶
故封陪敦真食於戯宗祀之典所以教孝於諸侯賜¶
昨之恩所以均福於上帝誠觀禮以知義尚修身而¶
保終祗服寵光永有燕譽可特授依前官職加食邑¶
七百戸食實封二百戸勲如故主者施行¶
　　皇帝徽宗加恩制¶
<pb:KR4d0082_SBCK_033-6a>¶
門下朕惟成王尚㓜而紹文武任姒之業時其諸弟¶
之貴則有邢晋應韓之封皆克保&KR0022;以輔王室令子¶
仲叔之衆咸訓祖考之謀方宗祀于文人以陟配于¶
上帝禮成弗越孝思無窮爰因降福之多以均同氣¶
之盛皇弟鎭寧軍節度澶州管內觀察處置等使検¶
校太尉開府儀同三司持節澶州諸軍事澶州刺史¶
上枉國遂寧郡王食邑六千戸食實封一千九百戸¶
名得天之粹克孝于家典學之&KR0004;弗煩于傳觀其率¶
禮之意旣有成人之風受冊苴茅巳賜盟於如礪備¶
儀出閤終有頼於維城朕方推神之休布澤于下豈¶
<pb:KR4d0082_SBCK_033-6b>¶
玆貴介而有怱遺冝增多戸之封并&KR0283;眞食之賜於¶
戯富而知稼穡之事則富可保貴而知君臣之節則¶
貴可全受爵旣先於四方修己豈後於群辟祗服明¶
訓其永有詞可特授依前官職加食邑一千戸食實¶
封三百户勲如故主者施行¶
　　皇弟似加恩制¶
門下朕明發而興有懐文武之烈孝愛之廣施及兄¶
弟之親茲擇季秋之良躬展緫章之祀升侑烈考昭¶
配昊天執幣以前愾然如在念遺意之所屬頋同氣¶
之當先皇弟集慶軍節度亳州管内觀察處&KR0033;河堤¶
<pb:KR4d0082_SBCK_033-7a>¶
等使檢校太尉開府儀同三司持節亳州諸軍事亳¶
州刺史上柱國普寧郡王食邑五千戸食實封一千¶
七百戸似㓜有岐嶷之姿長見肅雝之羙克勤朝夕¶
旣巳無違於家日親詩書知其有志于學爵分茅圡¶
之貴任兼將相之榮身能處之不驕人亦期之可乆¶
冝益舊封之廣仍加真食之多於戯顯宗之於東平¶
下腰腹之詔明皇之於隆慶歎羽翼之詩朕旣無間¶
於伯仲之間爾亦無忘於孝友之行外以事國內以¶
顯親可特授依前官職加食邑一千户食實封三百¶
戸勲如故主者施行¶
<pb:KR4d0082_SBCK_033-7b>¶
　　皇弟偲加恩制¶
門下古者敎成於家治定於國九族旣睦萬&KR0022;咸和¶
今子季弟之親未遑就傳之禮追先帝眷懷之深意¶
推東朝鞠育之異恩錫命之隆可後於衆皇弟武成¶
軍節度滑州管內觀察處置河堤等使檢校太尉持¶
節滑州諸軍事滑州刺史上柱國祁國公食邑三千¶
七百户食實封一千二百户偲生而敦大長則惠和¶
氣禀淸明有室家君王之喜心懷徇逹知師保敎訓¶
之方乃者擇季秋之良修宗祀之禮事天所以報本¶
嚴父所以顯親罄海宇之人孰非付託之重念天倫¶
<pb:KR4d0082_SBCK_033-8a>¶
之戚永懷頋屬之𨺚冝因慶賜之行并&KR0283;封食之賜¶
於戯父兄皆萬乗之富豈其患貧爵秩旣五等之尊¶
貴於能降罔恃得之之易當念守之之艱滿而懼傾¶
髙則不墜可特授依前官職加食邑七百户食實封¶
二百户勲如故主者施行¶
　　馮京加恩制¶
門下世臣之於故國增望實之隆老成之於典刑有¶
諮謀之益眷吾嘉祐侍從之列實惟朝廷心膂之臣¶
迨今所存數人而巳乃者合宮肆祀百辟駿奔頋贍¶
舊人方在外服懐想風聲之懿豈忘霈澤之加保寧¶
<pb:KR4d0082_SBCK_033-8b>¶
軍節度婺州管內觀察䖏置等使持節婺州諸軍事¶
婺州刺史上柱國始平郡開國公食邑六千六百戸¶
食實封二千戸馮京敦大敏明肅恭和惠名冠多士¶
徧居臺省之髙華德合前人遂&KR0259;兵政之㣲宻納之¶
煩劇而不亂湼於渾濁而不緇心與善人望推前軰¶
丙吉雖病以隂德而復全蕭𫝊出藩懷本朝之雅意¶
頃膺旄節之重以當趙魏之衝坐使中朝不勞比顧¶
冝&KR0283;大&KR0022;之&KR0130;仍加眞食之封於戯身歴四朝&KR0130;夷¶
嶮而一致心通庻事閱義理者&KR0057;多豈以中外之殊¶
而廢謀猷之告介爾眉夀左右皇家可特授依前官¶
<pb:KR4d0082_SBCK_033-9a>¶
職加食邑五百户食實封二百戸勲封如故主者施¶
行¶
　　劉昌祚加恩制¶
門下朕因路&KR0230;之正舉合宫之祠禮樂法商周之隆¶
車服兼漢唐之盛出&KR0323;原廟還享上穹職貢充庭工¶
師&KR0130;位兵衞如植旌斾不煩實惟有人以克成禮殿¶
前副都指揮使武康軍節度洋州管內觀察處置等¶
使持節洋州諸軍事洋州刺史上柱國彭城郡開國¶
侯食邑一千九百戸食實封一百户劉昌祚天資鷙¶
勇性本忠良結髪征羗號馬上之飛將授龯臨塞皆¶
<pb:KR4d0082_SBCK_033-9b>¶
關中之要區方西鄙之須材㑹中軍之謀帥𢌿之旄¶
節之重付之𧴀虎之師歸閱浹旬旋聞輯睦逮此熈¶
成之慶頼其宿䘙之勤旣增封爵之崇仍加眞食之¶
厚於戯古之明主立賞以待有功古之賢將有功而¶
耻自列服子霈澤之異勉爾勲名之思貴當益恭老¶
當益壯可特授依前官職進封開國公加食邑七百¶
戸食實封二百户勲如故主者施行¶
　　除文彦愽太師河東節度使致仕制¶
門下周公未嘗之魯老亦居豐&KR0468;侯晚雖强飡終不¶
任事蓋委寄之重&KR0004;無間然而止足之風所不敢廢¶
<pb:KR4d0082_SBCK_033-10a>¶
惟我𦒿舊歴事祖宗纉服之&KR0004;復命以位雖師保之¶
地優佚不煩而立樊之心朝夕以請布告在位俾聞¶
髙風太師平章軍國重事上柱國潞國公食邑二萬¶
八千一百户食實封一萬一千八百戸文彦愽克孝¶
而忠&KR0098;文且武其在師旅有方召之勲其在朝廷有¶
崇景之業士民視其去就夷狄震其威名時更四朝¶
躬蹈一節先皇帝&KR0598;勞以事旣許其歸越予訪落之¶
年凛有渉淵之志起之旣老待以仰成出入五年終¶
始全德進而論道日聞與訓之言倚以折衝卒靖邉¶
防之警委成功而不處指莫景以求安勤請屢聞誠¶
<pb:KR4d0082_SBCK_033-10b>¶
心莫奪顧瞻閭井近在洛師郭氏有永巷之嚴裴公¶
有緑野之勝豈以簮絞之累乆致形氣之勞貴極上¶
公旣無復加之爵秩分領全晋仍𢌿乆還之節旄增¶
廣舊封益&KR0283;眞食殫盡人臣之寵歸從父老之游於¶
戯音聲不遐尚有就問之禮几杖以俟復期親祀之¶
陪勿以進退之殊而廢謨猷之告式燕且譽俾壽而¶
康可特授太師開府儀同三司大原尹充河東節度¶
管內觀察䖏置等使致仕加食邑一千户食實封四¶
百戸勲封如故仍令所司檡日備禮冊命主者施行¶
　　除馮京彰德軍節度使制¶
<pb:KR4d0082_SBCK_033-11a>¶
門下備河禦胡固天下之要地建都置守皆前世之¶
重臣雖中外之無虞實根本之所在非其人則視&KR0002;¶
虚邑得所付則坐爲長城是用敷告外廷復任舊老¶
保寧軍節度婺州管內觀察處置等使持節婺州諸¶
軍事婺州刺史知大名府兼北京&KR0468;守司公事畿内¶
勸農使充大名府路安撫使馬步軍都緫管上枉國¶
始平郡開國公食邑七千一百戸食實封二千一百¶
戸馮京名冠多士望髙累朝和而不同性有鹽梅之¶
德磨而不磷志懐金䂖之堅入則參領萬㡬出則潘¶
屏四國頃加旄龯之寵俾臨趙魏之衝冝民冝人靖¶
<pb:KR4d0082_SBCK_033-11b>¶
重而不擾無怨無惡樂易而可親朕不&KR0216;奪民所安¶
故命易節而䖏升視冬卿之秩併加邑戸之封蓋官¶
宿其業則事無不知民習其上則信而易使方今河¶
流所出近在都城之西故道巳堙而歳有&KR0283;溢之虞¶
北流旣䭿而方患隄防之缺介衆所利&KR0056;靡弗聞舊¶
德所臨朕亦何慮於戯兵民細故責之將佐而可爲¶
&KR0022;國大猷非吾𦒿老而誰聽勉盡白首之節以寛北¶
頋之憂可特授檢校司空持節相州諸軍事相州刺¶
吏𠑽彰德軍節度相州管内觀察處置等使再任知¶
大名府兼北京留守司公事畿內勸農使充大名府¶
<pb:KR4d0082_SBCK_033-12a>¶
路安撫使馬歩軍都緫管仍加食邑五百户食實封¶
二百戸勲封如故主者施行¶
　　詔勑四十一首¶
　　尚書左丞韓忠彦免弟嘉彦尚主不許詔¶
勅忠彦覧所劄子奏伏聞聖恩宣召臣弟嘉彦赴禁¶
中引見欲令尚主伏望以長主之貴更加慎擇事具¶
悉惟先正魏公光輔三世有勞宗祧雖没元身其報¶
在後先皇帝追懷忠厚之德許以婚媾之親逮茲奉¶
行實出遺㫖雖&KR0056;以惡&KR0313;爲戒深欲固辭而朝廷謂¶
無德不酬莫回成命謙冲之意嘉歎不忘所請冝不¶
<pb:KR4d0082_SBCK_033-12b>¶
許故茲詔示想宜知悉¶
　　　不&KR0098;詔(同上條)¶
昔王導以輔政之業郭子儀以專征之功肆其後人¶
皆聮戚里衣冠之盛𣈆唐所稱未聞其子孫以&KR0313;滿¶
爲言而朝廷聽辭避之請也今子先正實配前人築¶
館之恩報功斯在蓋便蕃之寵屬於乃父而事不在¶
&KR0056;選擇之命出於先朝而朕不敢易體茲至意罔或¶
固辭所請冝不&KR0098;¶
　　　門下侍郞孫固乞致仕不&KR0098;仍給寛假詔¶
勅孫固省所劄子奏春中以&KR0013;病危重乞一致仕名¶
<pb:KR4d0082_SBCK_033-13a>¶
目聖恩深厚未&KR0216;遽從今氣血益以羸耗在假已二¶
十日坤成聖節不能勉強趨赴伏望聖慈察臣出於¶
至誠曲成其志事具悉朕以篤老之臣於國有肝膽¶
之親而命以位非責其趨走之勞也&KR0056;以垂白之年¶
許朕以股肱之用而受其託非徒爲朝謁之勤也今¶
者眷𠋣之厚朕方未怠聞望之隆人亦無間徒以壽¶
日方迫疾𫝑未平不能造朝遂欲謝事旣非朕所以¶
待&KR0056;之本意亦非卿所以事朕之素心人其謂何朕¶
實未諭旣命賜告以自養&KR0056;其少安而勿違所請冝¶
不&KR0098;仍給寛假將治故玆詔示想冝知悉¶
<pb:KR4d0082_SBCK_033-13b>¶
　　韓忠彦乞外任不許詔¶
勅忠彦覧所劄子奏兄爲執政第爲駙馬未有似此¶
體例不&KR0002;自求罷免伏望許解近司䖏之外任事具¶
悉魏公之功没而不朽先帝之命乆而不忘吾有懐¶
舊動擢卿於六官之貴繼因遺㫖屬嘉彦以副車之¶
姻推吾此心蓋非一日本將弁録其子以寵其父豈¶
欲獨収其弟而棄其兄比因力辭嘗巳臨諭有唐故¶
事非獨一家本朝巳行亦存近比尚兹勤請殊失眷¶
懷吾欲伯伸相望於朝以示國家不替舊徳起視乃¶
職罔復煩言所請冝不許故茲詔示想冝知悉¶
<pb:KR4d0082_SBCK_033-14a>¶
　　不&KR0098;詔(同上條)¶
勑忠彦省所創子奏兄爲執政弟爲駙馬未有似此¶
體例不&KR0002;自求罷免伏望許解近司䖏之外任事具¶
悉君臣之間以誠意相遇則事無不可以形迹爲務¶
則理或難通朕惟魏公歷事三朝咸有一徳功存社¶
稷澤及子孫追懷茂勲述行先志以&KR0056;性資忠良乆¶
更事任可以寄股&KR2698;之託以嘉彦業&KR0130;純絜方及冠¶
歲可以與姻親之選各隨材分以答勲勞由義而言¶
略無嫌疑之可避顧卿何慮特假形邇以爲辭况考¶
之古今亦有成例祗服朕訓何䘏人言其同復辭以¶
<pb:KR4d0082_SBCK_033-14b>¶
安厥位所請冝不&KR0098;故茲詔示想冝知悉¶
　　孫固乞致仕不&KR0098;詔¶
勑孫固省所二上劄子奏乞致仕事具悉&KR0056;以疾辭¶
位義也而朕以事&KR0468;&KR0056;亦義也旣皆爲義則&KR0056;之所¶
執雖未爲過而朕之所設亦豈遽非乎尚何力辭以¶
廢成命今者四方無虞廟堂之上非有艱難之慮緩¶
急之政也卿疾雖未復而𫝑巳有間日雖稍乆而事¶
則無損誠能得告以養疾疾愈而造朝冝&KR0002;於體無¶
害也治疾以安身身強而圖報冝&KR0002;於國有&KR0024;也尚¶
何所疑而辭之不巳乎勉徇前命無復煩請所請冝¶
<pb:KR4d0082_SBCK_033-15a>¶
不&KR0098;故茲詔示想冝知悉¶
　　趙君錫免刑部侍郞不&KR0098;¶
勅君錫省所奏辭免恩命事具悉朕以&KR0056;仁恕不苛¶
必能哀矜有罪寛平盡下可以詳究㣲文矧在東臺¶
逮兹累&KR0010;觀封駮之無避知㢘直之有餘衆言旣孚¶
朕志亦定徃祗成命罔復固辭所請冝不&KR0098;故茲詔¶
示想冝知悉¶
　　吕公孺免戸部尚書不&KR0098;詔¶
勑公孺省所奏辭免恩命事具悉方今賦有常供無¶
暴歛之人用循故事有不給之虞朕眷求長材委以¶
<pb:KR4d0082_SBCK_033-15b>¶
足用虛位以竢累月于茲&KR0056;家本世臣早更事任頃¶
涖京邑亦旣乆勞辭而不居誰使任事所請冝不&KR0098;¶
故兹詔示想冝知悉¶
　　太皇太后明堂禮成罷賀賜門下手詔¶
勅門下皇帝臨御海内晏安五經季秋再講宗祀克¶
有君德以享天心顧吾何功獲&KR0013;斯福今有司因天¶
聖之故事修㑹慶之盛禮將俾文武稱慶于廷吾自¶
臨决萬機日懷祗畏豈以菲薄之德自比章獻之明¶
矧復皇帝致賀于禁中羣臣奉表于闈左禮文旣具¶
夫又何求前朝舊儀吾不敢受將來明堂禮畢更不¶
<pb:KR4d0082_SBCK_033-16a>¶
受賀百官並内東門拜表故玆詔示想冝知悉¶
　　太師文彦愽乞致仕不許詔¶
勅彦愽覧所劄子奏陳乞致仕事具悉吾之用&KR0056;本¶
以公義卿之事人亦非私意起於旣謝凡以爲民矧¶
於陟降之間未覺筋力之憊苟誠在愛民則愈老而¶
民不厭誠在許國則愈乆而君益親&KR0056;旣以道深結¶
於朝而欲以私自便而去義有未可非吾所知所請¶
冝不許故玆詔示想冝知悉¶
　　不&KR0098;詔(同上條)¶
勑彦愽省所劄子奏陳乞致仕事具悉絜去就之分¶
<pb:KR4d0082_SBCK_033-16b>¶
厲廉耻之風此新進之士立名於世者之所爲也以¶
朝廷爲家以社稷爲恱此老成之臣竭忠於國之者¶
所志也卿昔以八十之年不䘏小廉出狥朝命旣得¶
之矣歲月未㡬體力猶康遽欲告歸朕所末喻豈以¶
老成之望而蹈新進之爲謂冝少安卒輔予治所請¶
冝不&KR0098;故茲詔示想冝知悉¶
　　文彦愽致仕甫免兩鎭不許詔¶
勑彦愽覧所再上劄子奏辭免恩命乞只以河東一¶
鎭致仕貼麻處分事具悉朝廷數以兩鎭命&KR0056;而卿¶
率以固辭獲免抑有由也或特恩之横&KR0013;或謝事而¶
<pb:KR4d0082_SBCK_033-17a>¶
得休歷考前後所加猶是公相常禮今者老而復起¶
起而復歸率自帝師之隆未見前人之比兼持旄節¶
夫豈過哉巳却封章姑止可也所請冝不許故玆詔¶
示想冝知悉¶
　　不&KR0098;詔(同上條)¶
勅彦愽省所再上劄子奏辭免恩命乞只以河東一¶
鎭致仕貼&KR0984;處分事具悉命由君出禮以義起豈必¶
皆有故事然後得以奉行&KR0056;有德有年在朝不見其¶
比或出或處自昔未聞其人矧復兩鎭之異恩旣有¶
先朝之成命蓋昔日之勲未&KR0002;今日之盛則今日之¶
<pb:KR4d0082_SBCK_033-17b>¶
受豈必前日之非勉聽朕言祗受冊禮所請冝不&KR0098;¶
故茲詔示想冝知悉¶
　　文彦愽三免兩鎭不許詔¶
勅彦愽覧所三上劄子奏辭免兩鎮恩命止授河東¶
一鎮致仕事具悉&KR0056;股肱四朝而爲二帝師求之古¶
今末見倫擬得謝而去在禮冝殊佩相印持將龯以¶
爲未足故并付以蒲中漢中之衆所以華國非特以¶
爲&KR0056;寵也今辭之不巳深所未喻吾志先定&KR0056;其勿¶
辭所請冝不許故茲詔示想冝知悉¶
　　不&KR0098;詔(同上条)¶
<pb:KR4d0082_SBCK_033-18a>¶
勑彦愽省所三上劄子奏辭免兩鎮恩命止授河東¶
一鎮致仕事具悉朝廷之命審而後發非力辭之所¶
得免也卿親對便坐繼三上章詞巳竭矣而朕之素¶
心終不可易日&KR0056;兩以師臣歸第前無其比而後(無/其)¶
繼雖兼擁二節孰以爲非者哉所請冝不&KR0098;故茲詔¶
示想冝知悉¶
　　　文彦愽免兩鎮許詔¶
勅彦愽覧所累上劄子奏辭免兩鎮恩命乞秪帶河¶
東一鎭致仕事具悉恩之不勝義舊矣&KR0056;旣告老而¶
吾以至恩授&KR0056;二鎭朝有成命而&KR0056;以大養執節固¶
<pb:KR4d0082_SBCK_033-18b>¶
辭雖欲不聽其如義何况&KR0056;所陳𨵿國之體以謂宗¶
室之故不當施於羣臣而非法所加亦難行於治世¶
辭之以禮衆實謂冝吾豈以一時之恩而廢天下之¶
義哉勉從所請還&KR0056;舊節再惟誠悃不忘嘉歎特依¶
所請換授依舊領河東節度使致仕故玆詔示想冝¶
知悉¶
　　　&KR0098;詔(同上條)¶
勑彦愽省所累上劄子奏辭免兩鎭恩命乞秪帶河¶
東一鎭致仕事具悉朕惟先朝嘗以兩鎮寵緩大臣¶
者惟魏國忠獻韓公與卿爲二忠獻旣巳一辭於前¶
<pb:KR4d0082_SBCK_033-19a>¶
而&KR0056;亦嘗再辭於後先帝亮其至意爲改冊書天下¶
旣頌先帝之明復嘉二臣之義今朕嗣守成憲率而¶
行之以&KR0056;累章稽之故事實無違者古之君子愛人¶
以德朕豈忘斯義而廢&KR0056;言特依所請換授依舊領¶
河東節度使致仕故玆詔示想冝知悉¶
　　河東官吏軍民示喻勅書¶
勑河東官吏軍人僧道百姓等朕以文彦愽四朝舊¶
臣一時𦒿德起於旣老之後輔予纉服之&KR0004;奏章屢¶
陳歸意莫奪師臣之貴爵無復加將龯之崇恩俾還¶
舊矧爾故鄕之父老安於前尹之威懐比聞冊書想¶
<pb:KR4d0082_SBCK_033-19b>¶
多歡慰今特授文彦愽太師開府儀同三司太原尹¶
充河東節度管內觀察處置等使致仕加食邑一千¶
戸食實封四百戸勲封如故故玆示諭想冝知悉將¶
士等各得平安好叅佐官吏僧道𦒿壽百姓等並存¶
問之遣書指不多及¶
　　孫固乞致仕不&KR0098;詔¶
勑孫固省所劄子奏自去年正月未渉夏兩次重病¶
&KR0170;聖恩寛假得遂生全然臣一年飮食减少氣力羸¶
乏仰于天聽以祈矜憫許臣休致事具悉朕屬任𦒿¶
老本非旅力之求&KR0056;&KR0013;遇股肱豈可一朝而去雖自¶
<pb:KR4d0082_SBCK_033-20a>¶
以羸瘠爲苦朝謁多艱然而遇事不廢思慮之明進¶
對每有諮謀之益何損於政遽當告歸矧今邉防無¶
異域之虞宥府有同寮之助勉親藥餌仰狥&KR0022;家神¶
之聽之介以壽考所請冝不&KR0098;故茲詔示想冝知悉¶
　　韓忠彦免同知樞宻院不乆詔¶
勑忠彦省所劄子奏伏覩除同知樞宻院伏望追改¶
新命事具悉朕以西樞緫領兵要綏御邉防事有失¶
於須&KR0119;患或貽於乆遠是用輟&KR0056;左轄之要付&KR0056;右¶
武之權分職雖殊柄用則一易地而已力辭謂何矧¶
復親黨之㣲嫌豈爲腹心之深累勉起視事尚體眷¶
<pb:KR4d0082_SBCK_033-20b>¶
懷所請冝不&KR0098;故玆詔示想冝知悉¶
　　&KR0171;頌免尚書左丞不許詔¶
勑&KR0171;頌覧所劄子奏辭免恩命事具悉&KR0056;家世名臣¶
少小篤學在昔圖史包括無遺本朝典章指陳可數¶
中以&KR0033;道廢於一時終守金石之姿不爲燥濕所變¶
白首在列丹心甚明進轄中臺斷自吾意服勉休命¶
勿爲固辭所請冝不許故玆詔示想冝知悉¶
　　不&KR0098;詔(同上條)¶
勅蘇頌省所劄子奏辭免恩命事具悉卿日奉寳訓¶
進讀金華詞氣裕然進退以禮朕旣巳熟聞講觧之¶
<pb:KR4d0082_SBCK_033-21a>¶
益抑又究觀業&KR0130;之詳臺中紀綱責任丞轄卿其以¶
平昔舊聞施於政事朕亦以所參庻政驗&KR0056;前言母¶
爲固辭當取成效所請冝不&KR0098;故玆詔示想冝知悉¶
　　&KR0171;頌再免左丞不許詔¶
勅&KR0171;頌覧所再上劄子奏辭免恩命事具悉卿昔在¶
仁祖之朝巳預石渠之選一時同列于今㡬人結髪¶
翰墨之場白首忠信之節議論如故志意不衰擢任¶
柄臣蓋旌𦒿德辭至于再殊匪吾懷所請冝不許故¶
玆詔示想冝知悉¶
　　不&KR0098;詔(同上條)¶
<pb:KR4d0082_SBCK_033-21b>¶
勅蘇頌省所再上劄子奏辭免恩命事具悉二轄之¶
司萬㡬所萃不明故事政或失於紛更不逹當今用¶
或病於膠固朕以&KR0056;誦習典章而不厭更閱義禮者¶
&KR0057;多擢實左右之聮實求咨訪之益雖力辭之不巳¶
頋成命之難回所請冝不&KR0098;故茲詔示想冝知悉¶
　　知樞宻院孫固乞避親不&KR0098;詔¶
勑孫固省所劄子奏伏覩除韓忠彦同知樞宻院事¶
縁臣有女嫁忠彦之弟純彦有此親嫌理合廻避伏¶
望罷臣知樞宻院事獲遂休退事具悉朕惟先朝同¶
秉樞機之臣有以近親不許避免之比是以並建長¶
<pb:KR4d0082_SBCK_033-22a>¶
貳之懿不取形迹之嫌今&KR0056;以謂無他同寮詣循著¶
令雖祖宗舊法不可遂忘而君臣同德故爾無害豈¶
以纎芥之故遽爲退老之謀再閱謙詞徒用嘉歎所¶
請冝不&KR0098;故玆詔示想冝知悉¶
　　周尹進興龍節無量壽佛勑書¶
勑周尹省所進奉興龍節無量壽佛一軸事具悉佛¶
心無爲佛壽無量有能繪其真相俾來獻於誕辰勉¶
我以淸浄之風祝我以期頥之福忠勤深至嘉歎不¶
忘故茲示諭想冝知悉夏熱汝比好否遣書指不(多/及)¶
　　范百禄免侍讀不&KR0098;詔¶
<pb:KR4d0082_SBCK_033-22b>¶
勑百禄省所上表&KR0170;恩除兼侍讀伏望特&KR0230;譔恩事¶
具悉&KR0056;秉心&KR0033;諒臨事莊栗頃貳憲部持法寛平不¶
屈於權要及領選曹馭吏詳察不撓於煩劇其逹於¶
吏治朕旣知之矣至於通經愽古&KR0099;然正論昔由此¶
進今以是老朕窹𥧌格言而獨未聞焉挾䇿進讀其¶
勿復避所請冝不&KR0098;故茲詔示想冝知悉¶
　　趙君錫免吏部侍郎不&KR0098;詔¶
勑君錫省所奏辭免恩命事具悉&KR0056;孝友慈祥可以¶
施於有政寛栗柔立可以命之有家&KR0244;從議讞之勞¶
遷領銓綜之重蓋因巳試之效非有躐等之嫌選𠟵¶
<pb:KR4d0082_SBCK_033-23a>¶
務繁不可乆曠勉力思報賢於固辭所請冝不&KR0098;故¶
茲詔示想冝知悉¶
　　文彦愽免孫男康世章服不&KR0098;詔¶
勅彦愽省所劄子奏辭免孫男康世章服事具悉卿¶
以𦒿老給扶子孫以進見授服前後旣異豈以重復¶
爲疑奏牘上聞何其畏慎之過巳頒成命罔復重辭¶
所請冝不&KR0098;故茲詔示想冝知悉¶
　　孫固乞致仕不乆詔¶
勑孫固省所劄子奏以老病情迫累乞休致未賜開¶
可縁年齒晚暮疾病侵陵今日筋骸困憊至此無復¶
<pb:KR4d0082_SBCK_033-23b>¶
安全之理伏望哀憐早降俞㫖事具悉&KR0056;逮事聖考¶
於潜宫與開先朝之大政貴老求舊屬任之意方𨺚¶
引疾告歸退避之言巳甚君臣同德夫豈當然體力¶
雖衰姑復自勉所請冝不&KR0098;故玆詔示想冝知悉¶
　　宰相吕大防等爲旱乞退不&KR0098;詔¶
勑大防等省所劄子奏時雨不足乞罷免職任事具¶
悉歴時告旱&KR0010;事可虞精禱未孚神貺猶嗇朕側身¶
思咎終夕靡遑&KR0056;等躬任爕和志同憂患雖引義自¶
責大臣之體則然而釋位求安有國之計何頼尚講¶
救荒之攻以助憂民之誠茍能使旱不爲炎則朕復¶
<pb:KR4d0082_SBCK_033-24a>¶
何咎所請冝不&KR0098;故茲詔示想冝知悉¶
　　太皇太后以旱賜門下詔¶
勑門下吾母臨四方親决萬務淸心克巳凡以爲民¶
而天意弗或歴時災旱宿麥㡬盡秋稼未立饑饉旣¶
至疫癘將起齋祠雖切漠然弗應吾則不德民實何¶
罪中自循省&KR0230;食皆廢豈政治失當事之害物者尚¶
多上下否塞情之不通者非一刑或不稱其罪用或¶
不當其人有一于斯皆足以上怫天心下擾民聽循¶
致斯旱咎實在吾皇帝遇災恐懼不敢自佚旣命有¶
司降食避殿罷五月朔朝吾亦自合月二十三日後¶
<pb:KR4d0082_SBCK_033-24b>¶
减常膳側身念咎固無吝於改爲恊德濟民尚有永¶
於列位故茲詔示想冝知悉¶
　　皇帝以旱賜門下詔¶
勅門下朕奉承統業于今五年臨御崇髙未逹庻政¶
夙夜祗懼若渉淵氷常恐德之弗𩔗無以卜慰民望¶
上當天心今者冬雪不效春雨弗若逮此孟夏旱災¶
如焚麥不&KR0098;食禾未出土歲事凛凛民且狼頋雖禱¶
祠備至而神莫之答惟循省自克則災或可消意者¶
政令寛弛吏或爲害而莫懲歟賦役失當民病於事¶
而莫察歟忠言有壅而未逹賢才有抑而未用歟念¶
<pb:KR4d0082_SBCK_033-25a>¶
之雖勤行則未至昭明恐懼之誠意庻㡬隂陽之不¶
違可自今月二十三日後减常膳不御前殿及將來¶
五月一日罷文德殿視朝朕上奉東朝深愧常珍之¶
日缺下臨庻尹猶冀嘉言之上聞苟利於人其無不¶
可故茲詔示想冝知悉¶
　　鄧温伯免翰林承㫖不許詔¶
勑温伯覧所奏辭免恩命事具悉&KR0056;以文史足用乆¶
在禁林慎靖寡&KR0057;首承宻㫖雖云新命率皆前官尚¶
此盤桓固求引避旣違朝廷號令之信徒有道路進¶
退之嫌其尚亟前勿爲煩請所請冝不許故茲詔示¶
<pb:KR4d0082_SBCK_033-25b>¶
想冝知悉夏熟&KR0056;比平安好遣書指不多及¶
　　不&KR0098;詔(同上條)¶
勅温伯省所奏辭免恩命事具悉翰林以議論爲官¶
而承㫖以年德爲選茲所以歴求多士復用舊人卿¶
旣乆在朝廷當識朕意遷延退託雖多長者之風號¶
令文詞冝得宿儒之用成命不反固辭實難所請冝¶
不&KR0098;故茲詔示想冝知悉夏熟&KR0056;比平安好遣書指¶
不多及¶
　　吕大防等再爲旱乞退不&KR0098;詔¶
勅大防等省所再上劄子奏近以旱暵爲沴乞罷職¶
<pb:KR4d0082_SBCK_033-26a>¶
任伏&KR0170;詔命不從所請伏望早賜施行事具悉常暘¶
爲災民瘠已甚朕爲之父母而卿等爲朕股肱相與¶
憂之固其任也然至於求罷職事則匪朕心朕旣自¶
以失德爲疑&KR0056;等姑復以粃政爲念因民情而圖救¶
脩早備以防㣲旣能夙夜在公豈必逡廵去位朕志¶
如是&KR0056;其少安所請冝不&KR0098;故茲詔示想冝知悉¶
　　彰德軍官吏軍民示喻勑書¶
勅彰德軍官吏軍人僧道百姓等朕以魏都要地宇¶
難其人馮京名臣姑易其節假爾鄴城之重壯我&KR0468;¶
鑰之聲矧旄龯之得賢抑吏民之增氣巳頒大號想¶
<pb:KR4d0082_SBCK_033-26b>¶
慰輿情今特授馮京檢校司空持節相州諸軍事相¶
州刺史充彰德軍節度相州管内觀察處置等使再¶
任知大名府兼北京&KR0468;守司公事畿內勸農使充大¶
名府路安撫使馬歩軍都緫管仍加食邑五百户食¶
實封二百戸勲封如故故玆示諭悉冝知悉將士等¶
各得平安好𠫵佐官吏僧道𦒿壽百姓等並存問之¶
遣書指不多及¶
　　馮京免彰德軍節龯不許詔¶
勅馮京覧所上表辭免恩命事具悉老臣所在衆志¶
(安/自)邉鄙震其威名吏民習於條敎事可坐定政無更¶
<pb:KR4d0082_SBCK_033-27a>¶
張是用因魏都之舊疆換鄴城之新節孚號旣布僉¶
謀畢同方慶得人之難遽覧飛章之請吾命惟&KR0098;卿¶
其勿違所請冝不許故玆詔示想冝知悉夏熱卿比¶
平安好遣書指不多及¶
　　不&KR0098;詔(同上條)¶
勑馮京省所上表辭免恩命事具悉魏愽重鎭舊用¶
老臣旄節寵章制存易地朕以卿著稱多士旣歴三¶
朝卧治此&KR0022;於今再歳復欲借君以爲重蓋亦因民¶
之所安豈其固辭而可得免祗服成命永綏北郊所¶
請冝不&KR0098;故茲詔示想冝知悉夏熱&KR0056;比平安好遣¶
<pb:KR4d0082_SBCK_033-27b>¶
書指不多及¶
　　文彦愽免致仕合得五人恩澤詔¶
勑彦愽省所劄子奏今來致仕依條合得五人恩澤¶
乞賜&KR0230;罷事具悉朝廷以恩遇老臣無所不厚而&KR0056;¶
以禮自免辭不敢居&KR0056;旣能見得思義以律貪夫朕¶
豈不能成人之羙以明晚節蓋知損之爲益是以髙¶
而不危所請冝&KR0098;故玆詔示想冝知悉夏熱&KR0056;比平¶
安好遣書指不多及¶
　　范百禄免翰林學士不乆詔¶
勅百禄省所上表辭免恩命事具悉&KR0056;蚤以&KR0033;言預¶
<pb:KR4d0082_SBCK_033-28a>¶
英祖之選中以直道干神考之知侃然立朝老而益¶
劭朕欲訪經籍討論之助求文章潤色之工旣巳寘¶
&KR0056;金華之中玆又擢&KR0056;玉堂之上矧復班六曹之首¶
無躐等之嫌繼仲父之賢有位家之慶朝有成命𫝑¶
不可違時方須才義亦難奪所請冝不&KR0098;故玆詔示¶
想冝知悉¶
欒城集第卷三十三¶
<pb:KR4d0082_SBCK_033-28b>¶
