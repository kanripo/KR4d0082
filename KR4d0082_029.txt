# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.581904
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0348-029欒城集-卷第二十九.
<pb:KR4d0082_SBCK_029-1a>¶
欒城集巻第二十九¶
　　西掖告詞六十一首¶
　　　仲鸞等六人磨勘防禦使¶
勑朕於族屬之尊思極富貴之奉至其進秩之際必¶
由考績之詳蓋所以示出爵之非私勉脩身於在位¶
典章之舊朕何敢忘具官仲鸞力行孝恭閨門稱順¶
具官仲隗服勤詩禮朋友攸嘉具官仲癸恭儉自將¶
有縉紳之度其官仲卿脩飭匪懈號宗黨之良具官¶
仲聘信厚之深居有聞望具官仲霜威儀之謹動無¶
過尤皆領職遥州分董右衞旣積勞於累&KR0010;冝正命¶
<pb:KR4d0082_SBCK_029-1b>¶
於前官尚能以約保家以謙守位服此新命思我訓¶
言可依前件¶
　　　張之諌知德順軍¶
勑具官某守土之臣皆欲乆於其事矧夫邉吏内撫¶
軍旅之政外御夷狄之情非習其故何以能稱爾以¶
材勇謀略出入邉鄙安定之治綽有令聞是用就易¶
符竹往施舊政蓋所以安静疆場非獨便爾私也可¶
　　　冦誦覃恩改朝請大夫¶
勅具官某朕纘嗣丕業思與士大夫祗奉遺訓同濟¶
干艱難爾乆服官政有勞于位登進爵秩非予爾私¶
<pb:KR4d0082_SBCK_029-2a>¶
亦惟先聖之德澤不冺于下可¶
　　　郭時亮通判海州¶
勑具某官朝廷之法無言不酬無德不報爾昔左定¶
武百發姦謀而義不受賞&KR0010;月乆矣大臣猶以為言¶
東海名郡往貳守事益勉於政將以觀爾可¶
　　　安宗說知利州¶
勅具官某益昌之民山居而谷飲控二蜀之要耕桑¶
不足而商賈有餘不得安靖之吏民將有不堪命者¶
爾昔以選用所至有聞不由吏部復典茲郡其益勉¶
於從政以報恩命可¶
<pb:KR4d0082_SBCK_029-2b>¶
　　　范子奇河北轉運使¶
勅具官某河決而西汗漫千里聽其西流則堤防未¶
立郡縣受害塘水堙塞導之東徙則功費極大民殫¶
於役水未必聽頃者議論紛紜未知&KR0244;從人民流散¶
靡所戻止朕中食嘆息思救其患以爾任&KR0009;之乆才¶
力有餘頃將北漕嘗講茲事是用申錫前命責之成¶
功夫使水不潤下民不宅上則征賦靡弊帑廪耗竭¶
漕事盡廢爾將何以尸此其往悉乃心愽謀於衆詳¶
究利害以時上聞朕將考而施之尚勉無怱可¶
　　　吳安持司農少卿崔公度將作少監¶
<pb:KR4d0082_SBCK_029-3a>¶
勅具官某等朕用人之廣實惟其材上自公卿之家¶
下迨山澤之雋一有可任不論其世以爾安持賢相¶
之子所見者大歷試煩劇風力有餘以爾公度奮自¶
東南文采自表用之諸寺職業不廢遞加進擢以慰¶
勤勞或勉興九農之功或益修大匠之政朕將考察¶
其實以觀成功可¶
　　　王兢湖南提刑¶
勑具官某朕俾士大未入治省曹出按州部非特以¶
寵禄厚其身也內則習知朝廷政事之體外則審察¶
吏民情偽之變踐歴旣乆奬用亦重爾緫督倉&KR0067;才¶
<pb:KR4d0082_SBCK_029-3b>¶
力有聞惟是湖湘之遐民習嶮陋之故犴獄所&KR0009;得¶
人則安其尚悉乃心罔以內外之殊而不盡其力可¶
　　　錢㬇知眞州¶
勑具官某五代藩鎭之家惟呉越之後冠冕相屬豈¶
惟朝廷寵綏之厚赤其子孫忠孝之篤楊子重地據¶
江浙之㑹守圡之吏未嘗不選也爾以奉使之勤選¶
領其事治民之餘得以瞻望父祖之故國豈不休哉¶
可¶
　　　正漸知階州郭逢知德順軍¶
勅具官某等朕以恩信御夷狄以嚴整治邉鄙常使¶
<pb:KR4d0082_SBCK_029-4a>¶
我直彼曲彼亂我治庻㡬兵民底于安靖凢守邉之¶
吏皆當知朕此意爾等咸以才謀見紀習於疆事徃¶
祗厥官肅戒無怠可¶
　　　蕭士元石州李昭叙忻州李詵隰州¶
勑具官某等河東諸郡大牙相錯皆&KR0097;邇鄰國有兵¶
有民凡與玆選其任惟一爾等咸以謀略才勇所臨¶
治辨或告親嫌許以易地將使吏卒無送迎之苦而¶
邉鄙獲安靖之便各勉於事以稱朕意可¶
　　　致仕馬充等以登極恩改承奉郎¶
勅具官某等爾以𦒿年知止退安丘樊顧予纘服圴¶
<pb:KR4d0082_SBCK_029-4b>¶
霈多士進秩之寵隱顯同之往服異&KR0216;以介眉壽可¶
　　　燕若濟知東明縣¶
勑具官某占者大邑必使學者制之矧維畿甸四方¶
觀法於此大臣以爾才堪治𠟵命以東昏耳目所接¶
得失可考可無勉哉可¶
　　　陳向知楚州¶
勑具官某爾為部使者薦士失當以致人言朕不&KR0216;¶
廢付爾山陽淮南之民荐經水旱流亡未復勉修政¶
事勞徠安集俾民冝爾以蓋前咎可¶
　　　士鱣磨勘轉右監門衞大將軍¶
<pb:KR4d0082_SBCK_029-5a>¶
勅具官某丸予五宗之屬皆有十年之叙勤勞非在¶
&KR0733;之比而爵禄居庻姓之右所以示親親也爾能孝¶
恭内外無怨無惡坐閲&KR0010;月以陟門衞苟知以進秩¶
為懼日務克己則寵禄之至何止於是可¶
　　　黄好謙知濮州¶
勑具官某爾齒髪雖衰而風力猶在憚於朝謁亟請¶
外官朕惟民政之難不惟其力而惟其才俾朕得循¶
良以牧養細民俾爾得暇豫以攻治衰疾夫亦何所¶
不可濮陽之治尚能勉以圖報可¶
　　　張脩駕部郎中¶
<pb:KR4d0082_SBCK_029-5b>¶
勅具官某馬牧之政歸于西樞則司駕之治簡矣以¶
爾才力之優歴使諸部亦旣勞止還緫車乗政之試¶
於內服益以觀爾可¶
　　　王瑜京西提刑¶
勅具官某官宿具業則民安其政方今吏溢于額朕¶
雖欲行之而有所未暇以爾案刑于淮甸歴年之乆¶
民無怨言茲復命爾督視許鄧地雖不同而職事如¶
一庻㡬練習之故以無曠弛之慮祗朕新命益勉無¶
怠可¶
　　　康識權發遣鄜州今落權發遣¶
<pb:KR4d0082_SBCK_029-6a>¶
勑具官某朝廷急於用人故士有以資未應格進攝¶
事者爾以才智足用擢守鄜畤&KR0010;月旣乆治辨有聞¶
俾正厥官益思所報可¶
　　　楊叔儀少府少監守本官致仕¶
勅具官某陳力就列不能者止古之仕者以之而士¶
大夫有不能者爾起於布衣進貳列卿而能因病告¶
休敦止足之義因其舊秩歸耀鄕黨尚使子弟知所¶
衿式可¶
　　　融州歸明楊晟該等改右班殿直¶
勅具官某等爾等獻地築堡披山通道忠孝之心見¶
<pb:KR4d0082_SBCK_029-6b>¶
于勤瘁不有褒顯孰云旌勸特命進秩列于廷臣祗¶
服異恩永保疆賜可¶
　　　曾肇磨勘改朝散郎¶
勑士大夫有常秩者皆得以叙進至於近侍之列優¶
以三&KR0010;之典非謂從官親近而特私之也進用賢才¶
理有當爾具官某學術精愽遣詞甚工操&KR0130;堅正遇¶
事不苟北司國史煥乎筆削之華進領掖垣磪然議¶
論之正有司考績於法當遷稍陟崇階增重要職勉¶
服寵光之厚益思報稱之冝可¶
　　　蕃官折師武覃恩改西頭供奉官¶
<pb:KR4d0082_SBCK_029-7a>¶
勅具官某朕纘承丕構推恩四海罔有内外咸進爵¶
秩爾世在疆場有守禦之勤服吾異恩勉事忠孝可¶
　　　郭知章知海州江公著通判陳州¶
勑某等天下之士非舉無以知其賢非試無以効其¶
實舉之於衆而試之以事此先王所以求賢責實之¶
方後世之所不易也爾等咸以才名薦於近臣朕信¶
而任之使知章守東海使公著佐淮陽勉悉乃心朕¶
將觀爾所為以知言者之非妄可¶
　　　黃好謙知頴州¶
勑具官某汝隂民庻而事繁河通而地勝前後擇守¶
<pb:KR4d0082_SBCK_029-7b>¶
皆用名流圖諜具存風迹未泯爾才術通敏長於治¶
人出入勤勞乆於郎省自求外服以養髙年亦何愛¶
於一&KR0022;不以成其素志益勉於治以荅異恩可¶
　　　霍唐臣知濛州¶
勑具官某士奮於布衣爲列郡守有民有社可以言¶
政爾積累勤瘁逮茲長人蒙雖小&KR0022;而民物之繁山¶
川之勝苟治之有道亦足以觀循良之効矣可¶
　　　晁端彦吏部郎何洵&KR0033;司勲郎顔復禮部郎¶
勑具官某等朕愼於用人進必以漸考實已試之効¶
常懼或失其人故使端彦以功籍之明升領右選洵¶
<pb:KR4d0082_SBCK_029-8a>¶
直以典禮之修進&KR0033;勲府復以奉常之勤擢佐春官¶
庻㡬習焉鮮有敗事爾等其明識朕㫖省察姦吏剖¶
決留事以稱吾設官之意可¶
　　辛癰太常愽士韓宗文光禄丞孔平仲太僕丞¶
勅具官某等朕網羅雋又而分之職事以養其才能¶
苟無曠官有進無退癰儒雅自飾藹然有聞宗文世¶
族之良勤於厥事平仲詞學有本敏於為政皆有已¶
試之效當吾次遷之選夫奉常三禮所在而善羞閑¶
牧朝夕之所有事也其勉悉乃心務舉其職以稱朕¶
意可¶
<pb:KR4d0082_SBCK_029-8b>¶
　　　元𦒿寧館閣校勘換校書郎¶
勑具官某先帝始復圖書之府並建官屬而収校讎¶
之職爾昔以大臣子篤志學問列於石渠終䘮而來¶
官匪其故祗服新命勉思舊學以克嗣世可¶
　　　梁燾轉朝奉大夫¶
勑因材任人國之大柄考績進秩吏之常法乃者歴¶
選滯淹試于侍從而有司奏課以時上聞非朕敢私¶
法固當爾具官某早以好學召寘石渠中以嘉猷入¶
事樞府恬於榮利乆此盤桓方議禮於秩宗旋納忠¶
於西技進對一再議論雍容&KR0010;月之遷未足為寵大¶
<pb:KR4d0082_SBCK_029-9a>¶
言大利將有竢焉可¶
　　　張淳知長垣縣¶
勑具官某士欲得民而行志莫如為邑毁譽易聞榮¶
辱易及莫如畿甸大臣言汝可辦是邑徃慎為所毋¶
忝知者可¶
　　　李清臣資政殿學士知河陽¶
勅朕惟先朝政事之臣與聞玉几之言常奉橋山之¶
禮助我致治行將三年出納萬㣲日以詳練而乃飛¶
章自乞誠意確然屢却不回執志莫奪止足之懼黽¶
勉而從具官某愽學泠聞蚤與&KR0033;言之對高文宻議¶
<pb:KR4d0082_SBCK_029-9b>¶
中陪禁𫟍之遊自登丞轄之司益著公勤之効勌於¶
機事力請近藩雖大臣體國不以中外為心而朝廷¶
任人常敦始終之分三城重地少假賢勞祕殿隆名¶
益旌舊德尚懷眷予之厚入告謀猷之嘉惠安小民¶
推廣予意可¶
　　　張整皇城使廣西鈐轄加遙刺再任以交人¶
　　　理㑹地界之故¶
勅具官某桂林諸郡帶山並海控引裔夷比雖少安¶
而備禦之宜常若冦至爾以才勇謀幹乆於其地特¶
加遥州之貴仍領兵鈐之重勉圖方略以答恩寵可¶
<pb:KR4d0082_SBCK_029-10a>¶
　　　醫官元瑺叙𣙜易使¶
勑具官某爾以方技事上前以不效失官後以有勞¶
進秩時旣當叙而法非其故疑而從予古之道也祗¶
服異恩益勉無怠可¶
　　　交趾使&KR0058;鍾吏外副社英軰東頭供奉官¶
勅具官某等梯航之勞不憚嶮逺職貢之禮克遵故¶
常特加朝命之榮以為海邦之耀往服恩寵無廢忠¶
勤可¶
　　　鄧忠臣秘書省正字¶
勅具官某爾昔以賦頌之工豋圖書之府終䘮來見¶
<pb:KR4d0082_SBCK_029-10b>¶
舊學未忘徃祗厥官以卒前業可¶
　　成卓(人畫帰化州地圗致農智会乞割峒地與/西京左蔵庫副使邕州左右江都廵檢差)¶
(監筠州酒税/交趾降兩官)¶
勑具官某歸化近蕃與吾疆圡相接爾為邉吏而致¶
其割地以附益逺夷不任其咎罪當誰執奪爵二等¶
邦有常憲徃祗厥官深體寛宥可¶
　　仲浹轉止任防禦使¶
勑朝廷篤於九族之恩許以十載之叙使其賢者有¶
所勸勉而怠者知自修飭祖宗之舊漢唐所無有司¶
奉行敢有加損具官某㓜知義訓長事禮文無膏梁¶
<pb:KR4d0082_SBCK_029-11a>¶
之譏有搢紳之譽乆服勞於遠郡茲正命於使聮其¶
克自修以永終譽可¶
　　　曹評正任防禦使¶
勅曹氏爲將不妄誅戮遠人安之忠厚之報集于子¶
孫自勝衣以上皆髙爵重禄而天下不以爲過朕甚¶
嘉之具官某㓜䝉父祖之慶長有搢紳之譽服事左¶
右勤勞匪懈正名閑禦之任以旌恪恭之懿服我休¶
命毋忝乃祖可¶
　　　熊本降授朝散大夫¶
勑守器不假疆&KR0163;之常道啓寵納侮蠻夷之野心謀¶
<pb:KR4d0082_SBCK_029-11b>¶
之不臧終必貽患具官某昔以近侍出守桂林眷歸¶
化之近幕有裔夷之小警不惟分上之素定輒興畫¶
界之狂謀舉八縣之故封指三隘而為境苟幸一時¶
之無事遂忘經世之逺圖咎旣莫追罪不可赦奪官¶
一等國有常刑思蓋徃愆爾其自訟可¶
　　　張綬湖南提刑¶
勑具官某爾昔以常平奉使官廢而罷濟南大藩民¶
富而多盗布政期月人亦用乂荆湖之南地逺而多¶
嶮民悍而喜訟犴獄之寄惻于予𠂻徃祗厥官布欽¶
慎之意蓋朕之用人惟善所在不以逺近為異爾其¶
<pb:KR4d0082_SBCK_029-12a>¶
勉之可¶
　　　劉當時太僕薄¶
勅具官某朕敷求雋良選世族之後惟乃顯考昔為¶
嘉祐侍從之冠文學議論有絶倫之聲肆爾仲叔侃¶
然自修不忘前人茲予命爾僕臣之佐以修閑牧之¶
闕毋荒失朕命以忝乃父可¶
　　　張崈古尚書省都事出職改朝奉大夫¶
勑某仕為大夫出守列郡士之力學行義有白首而¶
不能至者矣爾名在中臺勤勞積&KR0010;坐而致此朝廷¶
之於三省厚矣蓋將自是為吏民長惟清與愼乃能¶
<pb:KR4d0082_SBCK_029-12b>¶
終荷斯寵可¶
　　　陳逰古知沂州¶
勑具官某沂居齊魯之閒周孔之風旣逺民悍而喜¶
冦法之所以待之者不與它郡等朕甚憐之以爾老¶
於從政知吏民之情徃求所以安之非徒勝之而已¶
也可¶
　　　周純知虢州朱陽縣¶
勑某縣令雖輕職要而近民苟得其人事或以濟虞¶
詡為朝歌長施設方略使積&KR0010;之盗一朝而去今吾¶
士大夫之富不愧於古而獨無其人乎聞爾昔討廖¶
<pb:KR4d0082_SBCK_029-13a>¶
恩折馘執俘㡬獲渠師而以誣罔被譴功不時賞今¶
商虢之冦依阻為虐徃思古人時建功名以效疇昔¶
之勇可¶
　　　宋子儀大理寺丞¶
勅某用人之明莫如已試崇陽之訟誣執交構更數¶
獄吏皆不能察汝能究其本根而枝葉自舉使寃者¶
獲信死者無憾徃丞廷尉推行此心要使庻獄皆如¶
此而後可可¶
　　　秦𣈆國安仁保佑夫人張氏(仁䝨寿夫人/特封呉楚國安)¶
勑朕永懷先帝簮&KR0130;之遺率皆當今宫掖之貴而况¶
<pb:KR4d0082_SBCK_029-13b>¶
擁佑聖德夙夜有勞光寵極於一時始終歴於多載¶
不有異數何以示恩具官張氏資性淑圴值遇明聖¶
躬執燥濕之役行兼保傳之賢睹致治於承平誠有¶
功於當世封呉與楚實居四海之上游旣壽且賢殆¶
兼五福之美報號名之盛前後莫倫明發有懷匪以¶
為賜可¶
　　　彭汝礪右史¶
勑朝廷以科舉取人甲乙皆侍從之選然而速進有¶
浮淺之累歴試得重慎之冝逮茲稍淹士知自養望¶
實旣備用之不疑具官某蚤以詞章䇿名第一試之¶
<pb:KR4d0082_SBCK_029-14a>¶
彈奏臨事不回屢嬰權倖之鋒不為進退之慮翺翔¶
外服黽勉歴年今朕思得忠良之士以紀言動之實¶
顧瞻在列咸曰汝冝出入禁闥益將察汝所為長育¶
人林亦當識予深意可¶
　　　王陟臣右司郎中¶
勅具官某尚書萬㡬所在二丞緫之至於條目之煩¶
郎任其責朕旣欲得淸流以厭服多士又欲得能吏¶
以肅齊庻政爾名臣之後學世其家者以藝文膺上¶
第之選頃以強濟為天官之屬都司之任汝實冝之¶
徃祗厥官思稱朕命可¶
<pb:KR4d0082_SBCK_029-14b>¶
　　　王古吏部員外郎¶
勑具官某𣈆魏之閒吏部進退天下士而世不以為¶
嫌今玆以格用人動輒有法苟能淸心奉公冝無不¶
治以爾名相之後奉使諸道號稱良能勉佐天官繩¶
晋難之吏寛滯積之士以求稱吾意可¶
　　　張詢浙憲¶
勑具官某地官掌財賦之出納而辦其豋耗爾佐其¶
事累年于茲亦已勞矣吳越之人文巧好利犴獄多¶
有汝長於其鄕而知其情偽徃將典憲鉏其豪強而¶
紓其無告以致予欽䘏之意可¶
<pb:KR4d0082_SBCK_029-15a>¶
　　陜西移四通判(移永㒷延州崔同移渭州渭州/永㒷汲光移秦州秦州鞠承之)¶
(移延州/歐陽成後)¶
勅具官某等朝廷推誠心以待天下之士而祖宗法¶
令之舊有不敢逾茲縁親嫌俾爾易地蓋秦雍延渭¶
均號藩州而兵民政刑皆足為治勉出爾力以左右¶
元帥毋以東西易其意可¶
　　　蔡潜除司農簿(抗子)¶
勅某朕惟英邸舊臣淪謝無㡬幸而有子亦旣能仕¶
其於成就長養冝在朝廷是以擢於稠人命以農屬¶
其尚體予至意克祗厥官以毋墜其世可¶
<pb:KR4d0082_SBCK_029-15b>¶
　　　令踈(除右千牛衛將軍/該覃恩持服終䘮)¶
勑某朕嗣服之初慱推霈澤爾與陳攘奠退遭閔㐫¶
終䘮而朝前命不改冝陟環衞之列以均宗黨之榮¶
可¶
　　　張元防權發遣府界提㸃¶
勑具官某畿邑之廣官吏之衆不能當諸道亦明矣¶
然朝廷置使以紏察其政刑則與諸道比盖所以詳¶
治都鄙而儀刑四方不可不慎也以爾才力之裕習¶
於從政徃祗厥官務求實效千里之近耳目所及吾¶
得以觀爾可¶
<pb:KR4d0082_SBCK_029-16a>¶
　　　周邠通判壽春¶
勑具官某鄭復為郡興廢補敗爾與有勤焉壽春之¶
富民庻而事叢旣以旌爾亦以觀從政之效可¶
　　　魏璋(祚有勞叙奉議郎熈河機冝/先從韓存宝失官後從刘昌)¶
勑具官某爾昔從軍瀘戎以譴奪爵起事西帥以功¶
見賞逮茲獲叙并舉前勞徃佐戎&KR0999;勉以圖報惟爾¶
前事可以為懲而後事可以為勸懲勸不忘庻㡬可¶
以求成功矣可¶
　　常安民太常愽士¶
勑具官某禮之正國猶繩墨之於曲直其以止患猶¶
<pb:KR4d0082_SBCK_029-16b>¶
隄防之於江河雖先王之典布在方冊然神而明之¶
存乎其人以爾學術之通長於議論政事之美載於¶
東南尚能推明舊章以佐卿貳毋使繩墨不得其施¶
而隄防敗於㣲隙勉思職事朕將觀焉可¶
　　　豐稷工部員外郎¶
勅具官某周官司空之職曰居四民時地利蓋宫室¶
械器之事不及焉朕方以恭儉自居凡興建百役有¶
所未暇而大河西流水性未得冬官之責莫斯為重¶
以爾性質方厚居官可紀徃佐爾長職思其憂以稱¶
朕意可¶
<pb:KR4d0082_SBCK_029-17a>¶
　　　沈季長少府少監¶
勑具官某天惟無私故物無不生朕於用人惟其可¶
者從而舉之爾昔以事廢於朝周旋於外乆矣朕棄¶
其過而収其所長擢為九卿貳爾亦深識朕意勉修¶
厥職以答休命可¶
　　　林英大理少卿¶
勑具官某好生之德洽于民心然後民知不犯有司¶
今朕旣省事以安衆棄利以厚民而决獄之煩動以¶
千數豈其聽讞之吏不能推行朕意以至於是哉爾¶
以儒者通於吏道尚能以經術縁飾法律先民有言¶
<pb:KR4d0082_SBCK_029-17b>¶
與其殺不辜寧失不經朕夙夜庻㡬天下之史能服¶
斯訓以助予治矧於廷尉安可不勉可¶
欒城集巻第二十九¶
