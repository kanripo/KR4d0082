# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.625978
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0348-030欒城集-卷第三十.
<pb:KR4d0082_SBCK_030-1a>¶
欒城集巻第三十¶
　　西掖告詞五十九首¶
　　　姚勔宗正丞¶
勅具官某進取之士志於功名不得廉退靖重之人¶
以鎭之則徃而不&KR1901;流以成俗朕方愽求賢雋以助¶
成治道聞爾淡於榮利未老而歸宴居丘園稱道不¶
亂是以擢丞宗正以風勵天下勉從&KR0211;旌之命使士¶
大夫知篤行之貴可¶
　　　林希湖州周之純宣州沈季長秀州¶
勅具官某等江浙之間山川民物之勝有唐臺省之¶
<pb:KR4d0082_SBCK_030-1b>¶
士求守其地有不可得者矣今兹士大夫重内而輕¶
外胙之千里之社或缺然不滿其意此豈朕不泄邇¶
不忘逺之意哉以邇希蚤與從官文學足用之純昔¶
嘗奉使才幹有聞季長乆於滯淹風力不替朕惟吳¶
郡宣城嘉禾三郡之富思得才者付之吏民勉究乃¶
心毋以内外為髙下之意民苟安汝朕不汝遺可¶
　　　李傑梓州提刑陳鵬運判¶
勅具官某等東蜀諸郡頃以西南夷之亂輸輓供億¶
民不堪命朕旣寬而養之疲瘵未復而春夏繼旱有¶
艱食之憂是以刺舉之吏其選尤急以爾傑頃參使¶
<pb:KR4d0082_SBCK_030-2a>¶
事乆勞于職習知其故以爾鵬生於其鄕長為之吏¶
詳其得失故使傑察其刑鵬佐其漕朕於逺人所以¶
念之者至矣推予此心各勉於治可¶
　　　吕陶京四運副上官均比部員外郎¶
勑具官某等士任言責則無官守以言取人而不試¶
以事朕以為未也昔漢宣帝以諫大夫通政者補郡¶
國守相而唐世御史與尚書郎相出入也蓋前世之¶
所以用人者至矣今陶由殿中擢與七人之列而均¶
以監察遷為副端之重其為朕明是非辨邪正者多¶
矣其以陶刺舉許洛諸郡而以均校計出納諸籍苟¶
<pb:KR4d0082_SBCK_030-2b>¶
試之以事而人無間言焉則才可見矣可¶
　　　史宗範知涇州¶
勑具官某安定雖非極邉而聚糧訓兵為疆埸之重¶
所頼者多矣爾歷試諸郡治辨之聲逹於朝&KR0733;是以¶
召之江淮優佚之邦付之金革備禦之地勉修厥政¶
緩懐兵民而撫循將佐以稱予選任之意可¶
　　　黃慶基鴻臚丞¶
勅具官某鴻臚之於諸寺號為少事矣然皆朝廷所¶
以長育人材之地未嘗妄授也爾通守南邦蓋未嘗¶
求而選擢自至其克自奮勵使天下信吾用人之公¶
<pb:KR4d0082_SBCK_030-3a>¶
非苟然而已也可¶
　　　張峋户部員外郎錢長卿刑部員外郎¶
勑具官某等六卿之屬其切於民事者地官制其衣¶
食而秋官治其生死有非其人或受其病以爾峋將¶
漕右輔民不告勞長卿司計中臺事不失統是用以¶
時進之俾佐二部夫職日以髙則責日以重惟能以¶
遷爲憂而不以爲嘉則職事舉矣可¶
　　　大名府驍武第一指揮都虞候楊政等七人¶
　　　可並左右侍禁¶
勑具官某等承平旣乆𧴀虎之士以&KR0010;月爲勞坐致¶
<pb:KR4d0082_SBCK_030-3b>¶
好爵旣登仕籍復從吏治惟㢘與慎可以安受寵祿¶
可¶
　　　韓維守本官資正殿學士知鄧州¶
勅朕承祖宗之丕業訪求黎老與共國事矧復裕陵¶
藩邸之舊父兄世臣之餘民望所依朕何敢後然而¶
華髮在御有賢勞之嗟旅力旣愆以出守為樂進退¶
之際禮義存焉具官某湏以𦒿艾恬於燕閒召寘邇¶
英頼其勸講之助擢居黃闥付以議論之權任&KR0009;方¶
深&KR0010;月未㡬惟廊廟有日吳之務而方州存卧治之¶
風眷南陽之大邦本故鄕之近地仍還舊職以示徃¶
<pb:KR4d0082_SBCK_030-4a>¶
恩尚俾中外之臣知予終始之意思永終譽克緩厥¶
心可¶
李士京將作丞余中軍器丞¶
勑具官某等匠事之不可廢與戎備之不可忘其職¶
均耳以親為嫌法所尚避徃祗新命率職無怠可¶
　　　劉務誠三班奉職¶
勑具官某吏自宣猷改𨽻奉常&KR0010;月滋乆勤亦至矣¶
錫爾好爵勉於廉節以安寵禄可¶
　　　王衮知兖州¶
勑具官某吏道以律令為師然讀其書誦其數而不¶
<pb:KR4d0082_SBCK_030-4b>¶
知所以行之未足與言治也爾明習三尺出守列郡¶
臨長吏民知弛張之方有循良之譽急於親養來請¶
鄕邦朕不爾違以勸能吏祗服休命益勉無怠可¶
　　　馮宗道遥郡刺史¶
勅朕嚴内外之分飭左右之戒是以近習之臣雖才¶
智敏強見於内廷而外無知者具官某蚤䝉器使荐¶
經事任出入諸道靖而不煩比縁積勞之乆擢參後¶
省之祕而重愼祗肅有加於前冝因&KR0009;資之崇益以¶
閲月之效佩之郡印以寵貂冠勵爾在公清我禁闥¶
可¶
<pb:KR4d0082_SBCK_030-5a>¶
　　　胡田(先以宫𫟍副使知誠州/州改為軍除為知軍)¶
勅某沅誠皆南邉新郡而誠之於沅地不能半官吏¶
兵丁餽餉勞止比因有司之請易以軍壘之稱爾因¶
領舊治以撫逺民均為長吏毋以名號之殊為輕重¶
之意可¶
　　　陳安石知襄州¶
勑襄陽古都㑹也山河雄勝居楚越之上游風俗剽¶
悍兼雍洛之餘習在戰國為用武之地方承平為無¶
事之國牧守之勝圖諜具在具官某起自世族華髮¶
一心試之中外清節可紀比者解印西圡持節南陽¶
<pb:KR4d0082_SBCK_030-5b>¶
坐席未温捧詔入覲眷荆州之重地方守臣之闕人¶
匪為爾私將&KR0244;氏望勉圖安静之術思繼循良之風¶
可¶
　　　孫懐用知寧化軍郝逢知岢嵐軍¶
勑具官某等嵐谷固軍皆樓煩之故地民事雖簡而¶
邉政為重守圡之吏必慎所付爾等咸以選任習於¶
疆&KR0163;之政惟恩與信可以附吾民而服隣國勉思訓¶
言無怠於事可¶
　　　王愈光禄丞¶
勅某政無大小以得人為重雖復膳羞之末足效才¶
<pb:KR4d0082_SBCK_030-6a>¶
否之實爾乆試於外而來居此勉修厥職毋忝朕命¶
可¶
　　　姚勔秘書丞¶
勅具官某爾以清節懿行聞於鄕黨公卿譽者交至¶
於前乃者擢丞宗正實刋玉牒顧惟東觀之重號為¶
衆材之委徃服厥職益懋乃德以稱予待爾之意可¶
　　　蒲宗閔知興元府史宗範知廬州¶
勑具官某等漢中蜀之大都而合肥楚之奥壤守臣¶
之選不在有司以爾宗閔入治郎曹出將使指以爾¶
宗範踐歷藩屏冝於吏民因其已試之效付以共理¶
<pb:KR4d0082_SBCK_030-6b>¶
¶
之柄徃祗厥服俾二郡之民被豈弟之政以助予治¶
可¶
　　　林顔權知泉州¶
勅某禄廪之給官有常日爾奉使于外而取逾於法¶
以致人言將何以率厲群吏責之㢘節乎冝罷所領¶
假守方州祗服寛憲修省無怠可¶
　　　孔平仲大常愽士¶
勅具官某刑政之得失衆人知之然其所興壊止於¶
其事而已禮樂之得失視之未必見也而治忽之端¶
或自是起故朕於奉常之官擇之必愼用之亦速爾¶
<pb:KR4d0082_SBCK_030-7a>¶
以儒術精愽吏治通敏以在茲選其克為朕别嫌明¶
㣲以詔爾長俾上下内外不愆于舊章則爾職舉矣¶
可¶
　　　西蕃首領温溪心心年欽氊二人並除化外¶
　　　州團練¶
勑具官某等天之於人善惡必報朕上法天道以爵¶
命四方有能忠勤必保富貴爾等才雄諸部心奉本¶
朝審於禍福之原明於逆順之理團兵寵秩蓋旌守¶
節之堅絶等異恩當竢成功之報可¶
　　　鄭佾知單州¶
<pb:KR4d0082_SBCK_030-7b>¶
勑某公卿之世有列於朝不患不用而患不立爾名¶
臣之後以詞藝自奮入佐卿寺出典藩服由河内領¶
單父恩亦厚矣毋忝乃祖勉思所以報者可¶
　　　孫之敏知雍丘楊&KR0347;寳知咸平¶
勑某等畿邑大夫古所謂内諸侯也仰有朝廷俯有¶
吏民善惡之妨朝夕可見以爾之敏家世名臣才頴¶
自著以爾&KR0347;寳宦學歴&KR0010;志節不回試以鄕遂之民¶
將觀政事之實在&KR0022;必逹爾尚勉之可¶
　　　許懋右司郎中¶
勅某萬㡬出納萃於中臺詔剌稽停文案壅滯自唐¶
<pb:KR4d0082_SBCK_030-8a>¶
正觀之盛而患之矣矧今俗弊政煩實倍前世雖上¶
有管轄而郎不得人罔與共濟以爾奮自周行亟更¶
𠟵務強敏樂易所至有成是以召自南服還領右部¶
尚能體余不决之舉勉盡匪躬之節虛位以竢爾其¶
欽哉可¶
　　　陳軒主客郎中¶
勅某春官之屬皆郎之清選也爾昔以文藝發身名¶
在甲乙中以靖退補外安於遐逖還朝已乆素守不¶
渝今典祠溢員而司蕃虛位祗服朕命徃勤厥官可¶
　　　豐稷殿中侍御史¶
<pb:KR4d0082_SBCK_030-8b>¶
勅具官某孔子稱有德者必有言德之無素而言以¶
為責則言有失當而聽者惑矣爾昔為御史不得其¶
言而去出使諸道入居郎曹端良之聲予有聞焉其¶
尚一乃心時有德言來告俾予一人獲聽德之助可¶
　　　陳知晦蔡州薟判¶
勑具官某五世舊臣百年遺老求之於時蓋無㡬矣¶
今其子弟官於四方左右莫與為養大臣來告惻焉¶
疚懐以爾篤於孝弟服勤無斁雖從事汝南疑於左¶
遷而朝夕之奉實惟汝志可¶
　　　向宗旦司農少卿¶
<pb:KR4d0082_SBCK_030-9a>¶
勑具官某司農掌倉&KR0067;委積舟楫𫟍囿之政合以時¶
行視吏卒因其勤惰而正其黜陟蓋亦勞矣異時二¶
卿共事猶或不給今萃于一安得不告勞乎爾以世¶
家之盛兼外戚之寵而仕由科舉官有風迹徃為之¶
少俾羣司競勸衆務咸舉以稱朕命可¶
　　　侯利建京東漕井亮采河東漕¶
勅具官某等齊魯之富甲於四方而連歲水旱民艱¶
於食盗賊將起汾晋之貧甚於西邉而逮秋豐成粒¶
米狼戾收歛為急朕思得良使者以濟二方之冝以¶
爾利建忠節強勁安靖不擾以爾亮米才力敏濟察¶
<pb:KR4d0082_SBCK_030-9b>¶
舉有方卓然已試之效庻㡬諸道之選徃祗厥服使¶
民食無匱而邉儲有繼此予所以命汝意也可¶
　　　馬城湖北憲¶
勅某爾轉漕汾𣈆之間以羡&KR0024;不足歴年于茲亦旣¶
勞矣荆楚雖逺而庻獄之治方漕為簡其克清心愼¶
聽使江漢之間無寃愬之民以荅恩寵可¶
　　　林積知福州¶
勅某長樂大藩七閩之冠衣冠之盛甲于東南工商¶
之饒利盡山海然以地狹故民多不足俗巧故吏或¶
不稱爾旣生於其鄕長習為政歴試列郡服勞諸卿¶
<pb:KR4d0082_SBCK_030-10a>¶
今予命爾懐組而歸非獨觀榮於故鄕蓋將責實於¶
來效可¶
　　　朱服擢發遣泉州¶
勑某爾昔嘗備左右史矣出涖京口于玆在朞朕比¶
以常法遷爾長樂而有司言爾事親不謹為吏不職¶
朕方以恕臨物不忍究也清源大府徃為假守内飭¶
孝弟之行外循律令之禁日夜不忘庻免來咎可¶
　　　林顔知濠州¶
勑某汝奉使閩越不聞令譽而臨財弗慎以致煩言¶
朕因其悔過待以寛憲而公議不置封章繼聞濠雖¶
<pb:KR4d0082_SBCK_030-10b>¶
小邦有民與社服我恩貸勿忘省循可¶
　　　令毣以率府率講書授通&KR0033;郎¶
勅某先皇帝厚於宗室勉以為善有能通於經術率¶
常試以吏事爾誦習典謨明其義訓徃服通籍之寵¶
以為維城之勸可¶
　　　張崈古知豋州¶
勑某文登濵海有邉防之責上出守其地非選不授¶
爾服勤南宫以積勞而徃勉自修飭無忝眀命可¶
　　　高遵易改知全州¶
勑某黔南雖逺而任寄為重爾以親徃憚於嶮艱改¶
<pb:KR4d0082_SBCK_030-11a>¶
命清湘以安禄養孝治之篤豈惟爾私可¶
　　　何琬工部郎中¶
勅某漢宣帝信賞必罰綜核名實至于技巧工匠噐¶
械元成之間鮮復能及永維熈寧元豐之政其㣲見¶
於百工之事與漢宣比朕雖繼之以恭儉而至於練¶
精之功其可忘之爾歴使諸道吏能有聞入賛冬官¶
厲精庻務勉循舊章以毋失其故可¶
　　　崔公度知頴州¶
勅某汝隂土沃民移有魚稻之饒而訟訴之煩亦倍¶
它郡守得其人則湖山之勝足以為樂苟非其人犴¶
<pb:KR4d0082_SBCK_030-11b>¶
獄煩多日不遑給爾蚤以文詞備選更踐吏事亦云¶
乆矣勉勤政事母爲頴俗所撓以稱朕命可¶
　　　黃祹知賔州錢師孟知橫州¶
勑具官某等嶺南諸郡土曠民稀而宻通夷落以疆¶
&KR0163;之政爲重故守土之吏常選於右府以爾祹仕至¶
通籍而帥臣任以軍政以爾師孟雖爲勇爵而習於¶
文法之治安城寧浦有民有兵其先爲安靖以待外¶
侮知予所以命爾之意可¶
　　　石景畧可宣德郎¶
勑具官某朝廷因唐之故以六曹寺監綱紀百執事¶
<pb:KR4d0082_SBCK_030-12a>¶
之治凡祖宗法令之舊合散出入有司有不能知者¶
是以分命近臣條祈為書於茲歷年爾與有勞焉功¶
雖未究而考應於格舉自縣令寘之通階毋郡邑之¶
勞而被斯寵爾其勉之可¶
　　　范純禮發運副使¶
勅具官某慶暦名臣莫如文正之賢者朕訪其後人¶
寘之於朝如見遺老以爾愼靖而文肅恪而通能世¶
其家是以擢於文昌之要付以禮樂之事而乃畏避¶
權寵自嫌閥閲東南漕事國用之根本任人之重朝¶
廷難之均通有無以實中都非特私請之便實亦當¶
<pb:KR4d0082_SBCK_030-12b>¶
今之急也可¶
　　　張汝賢右司郎中¶
勅某東南都漕出納財賦㡬半天下左右都司綜執¶
綱紀與聞治要雖有内外之異而用人之慎其選維¶
均爾比自文昌出緫饋運治辦之稱朕用嘉之還爾¶
舊司益勉毋怠以稱朕委&KR0009;之重可¶
　　　韓宗道太府卿朱光庭太常少卿¶
勑某等西漢之治以九卿為重隋唐以來政在中臺¶
則寺監之事蓋無㡬矣然至於奉常司府禮樂財賦¶
之所在用人之慎初無間焉宗道奮於世族之良練¶
<pb:KR4d0082_SBCK_030-13a>¶
逹政治之要光庭比自諫諍之列出佐綱轄之司而¶
皆敦朴自守才力有聞擢居二寺之重益觀歴試之¶
效深自勉勵以究成功可¶
　　　李之純寳文閣&KR0033;學士知成都府¶
勑蜀雖嶮逺而民習禮義易與為善難與為非一遇¶
循良懐之沒齒少加虐政病不自申昔張詠出守方¶
兵革之後撫之以義民欣戴之趙抃奉使方泰侈之¶
餘節之以禮民安樂之及其復來吏民驩呼唯恐其¶
去得失之效昭然著明具官某性本靖深政實寛厚¶
䖏東南苗役之際簡以易從當西南征伐之衝安而¶
<pb:KR4d0082_SBCK_030-13b>¶
弗擾遺澤猶在父老知之是以改重職於西清付遺¶
黎於右蜀勉因舊治追繼前人毋使張趙之賢獨專¶
巴漢之譽可¶
　　　廖正一祕書省正字¶
勑某朕豋延雋良策之翰林爾推言徃古以及當世¶
挺然不回朕甚嘉之東觀圖書之府挾冊考義游於¶
其間者皆士之選也爾徃講習道藝長育才幹敦業¶
以待舉吾於養士亦厚矣勉於問學思所以成之可¶
　　　劉舜卿加遥郡團練馬軍都虞候¶
勑朕臨御華夷不求功伐本欲屈已以安衆故務柔¶
<pb:KR4d0082_SBCK_030-14a>¶
逺而息民蠢披屬羗夙號逋冦誘䧟思立得罪先朝¶
置而不誅冀其改過乃敢結連西夏攻圍南川竊據¶
邉城窺伺便利天奪其&KR0334;無復畏忌之心人嫉其姦¶
思致殄殱之勇時予良帥集此膚公具官某學通詩¶
書才任斧龯静而知變勇且有謀至則避其銳鋒去¶
則攻其不備臨洮堅壘破不崇朝講珠長橋殘於一¶
炬元惡受首種羗震驚折馘執俘恩旣均於諸將發¶
蹤指示賞不可以逾時冝錫州團之名仍遷軍候之¶
職河湟遺種未忘反側之心帷幄深謀當審恩威之¶
用勉思全勝以究前功可¶
<pb:KR4d0082_SBCK_030-14b>¶
　　　游師雄改奉議郎陜西運判賜緋¶
勑某伐叛柔服朝廷之大義避實擊虛將帥之成筭¶
爾出使西鄙灼知虜情能宣朝論之詳以助元戎之¶
决縳致首惡壊其宻謀諸羗震驚邉吏増氣遂以文¶
史之舊與有矛戈之功增秩易章未足為寵奉使將¶
漕益觀厥成予欲戢兵固所望於爾者兵利乘隙豈¶
可以為常哉可¶
　　　廖正古通判滄州¶
勑具官某景城&KR0018;海帶河為一都㑹養兵備邉仕兼¶
將帥當得才士徃為之佐爾昔為小官疾姦除惡以¶
<pb:KR4d0082_SBCK_030-15a>¶
能名聞祗服寵命勉思所以為報可¶
　　　龎元英鴻臚少卿¶
勅某朕嘉祖宗將相之臣有德于朝有勞于邉訪其¶
後人長育成就以勸勵百辟矧爾風力強濟出入有¶
聞贊導國容職髙而事寡茲朕所以追寵先正之意¶
爾徃勉之可¶
　　　張琬知秀州¶
勅某有司進退多士必以資考為之銓次爾入官雖¶
乆而法當為邑擢守嘉禾出於異恩其克臨民以寛¶
勿為苛亟馭吏以嚴勿為姑恩思所以答奬用之意¶
<pb:KR4d0082_SBCK_030-15b>¶
可¶
　　　曾孝序通判莫州¶
勅某河決而西北方並塞之地頻年水災民艱於食¶
爾以才選徃貳守事其思所以圴通有無䟽導堙塞¶
使吾邉民免於流徙之患則吾爾嘉可¶
　　　劉言可内殿崇班¶
勑某爾章獻外家予生於䊵綺而能勉自飭勵以成¶
淑均之行選與宗姻旣縁華族特增羙秩茲有舊章¶
益務自脩以永終譽可¶
　　　張峋户部員外郎改户部郎中¶
<pb:KR4d0082_SBCK_030-16a>¶
勑具官某爾旣出使近部入賛民曹其爲屬任均矣¶
然猶以資考之異别中外之民用人之愼國有常典¶
益勉於事以觀成功可¶
　　韓緒等(西賊攻圍鎮戎軍南川寨等処緒䓁戰/守有劳或𫉬傷中韓緒韓進轉二官楊)¶
(吉池評趙&KR0003;臧/遜各轉一官)¶
勅韓緒等夏戎背恩侵我彊&KR0163;犬羊之羣遍滿川谷¶
諸將戮力清野以須或斬馘酋豪折其㐫氣或堅完¶
壁壘保我烝徒雖矢刃夷傷而忠節彌壯遂使醜𩔗¶
奪氣引兵遁還得不償費無以復令其下論功行賞¶
國有舊章疇其勞能増其爵秩朕旣無德不報爾尚¶
<pb:KR4d0082_SBCK_030-16b>¶
勉於立功可¶
　　　蕃官党令征&KR0259;哥趙令景覃恩改宫¶
勅某等朕嗣守丕業凣在臣庻罔有内外咸欲先之¶
以恩而後責其所報爾等守在蕃服世篤忠勤朕(不/以)¶
逺故遺爾增秩賜邑與朝臣比勉(思/自)効以答恩寵可¶
　　　顧臨再授給事中¶
勑朕歷觀多士惟有實者可以乆用而不見其敗若¶
夫無實之人朝為端良而莫入於邪具官某質重而¶
文不阿世俗比從將漕擢寘東臺封駮之風震竦朝¶
聽旋以河漳之害出使趙魏之衝面&KR0033;聲在人公議¶
<pb:KR4d0082_SBCK_030-17a>¶
所惜因其入奏俾復舊司勿改平日之心審察未行¶
之政朕有過舉不憚改為苟無布於四方害及民物¶
則朕為有知人之哲爾亦有常德之譽矣可無勉哉¶
可¶
　　　孔文仲中書舎人¶
勅政合之出公卿為朕行之而臺諫為朕言之方其¶
未行内史舎人得聞其議與其旣行而後言孰與未¶
行而議之哉具官某蚤以&KR0033;言鋪陳治要流落雖乆¶
氣節不衰比自右史遷長諫列朕審聽其言未嘗吐¶
剛茹柔&KR0099;然有仲山之節是以擢寘西掖試以代言¶
<pb:KR4d0082_SBCK_030-17b>¶
夫文墨雍容旣爾舊學論思宻勿毋替前勞可¶
　　　張頡待制河非都運¶
勑河決累年隄防未立西山諸水汗漫無歸屬此秋¶
霖鞠為汗澤朕北顧之念窹𥧌不忘雖振禀已行而¶
宿麥未廣欲使斯民無艱食流亡之患要在使者有¶
受人惻恒之誠具官某蚤分刺舉之權旋委方州之¶
重以勤勞乆次之選居出納右部之繁趙魏之憂冝¶
任其責農桑之政勉盡所冝特加延閣之華以重外¶
臺之&KR0009;可¶
欒城集巻第三十¶
