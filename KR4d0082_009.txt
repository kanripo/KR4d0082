# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.700495
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0348-009欒城集-卷第九.
<pb:KR4d0082_SBCK_009-1a>¶
欒城集卷第九¶
　　詩七十首¶
　　　春日耕者¶
陽氣先從土脉知老農夜起飼牛飢雨深一尺春耕¶
利日出三竿曉餉遲婦子同來相嫵媚烏鳶飛下巧¶
追隨紛紜政令曾何補要取終年風雨時¶
　　　自祏城還府馬上¶
春色無人見茲行偶衆先桞黄新過雨麥緑稍鋪田¶
河潤兼氷散禽聲向日圓城池高受霧濉渙暖生煙¶
送客情初惡還家意稍便旋聞夫事起已過佛燈然¶
<pb:KR4d0082_SBCK_009-1b>¶
簿領何時畢塵埃空自憐南湖漸可到早治木蘭船¶
　　　次韻子瞻人日獵城西¶
將賢士氣振令肅軍聲悄晨登戯馬臺一試胡騕䮍¶
城空巷無人里社轉相曉吾公庻無疾但恐園囿小¶
荆榛一焚蕩雉兎皆驚矯翩翩白馬將手把青絲挑¶
少小事邉徼斬刈輕荼蓼殿前賜鞍勒珂月明皎皎¶
自言得所事强暴無不了廟筭本詩書下策禁焚燎¶
當令百錬剛甘就一指繞低回未嘗試坐被世人少¶
秋霜一朝下凌厲見鷙鳥爲君整驕惰重立穰苴表¶
　　　送鮮于子駿還朝兼簡范景仁¶
<pb:KR4d0082_SBCK_009-2a>¶
蜀中耆舊今無幾相逢握手堪流涕遊勌潦倒不還¶
家舊俗陵遲真委地錢荒粟帛賤如圡𣙜峻茶鹽不¶
成市詩書鄉校變古法節行故人安近利欲歸長恐¶
歸不得歸去相歡定誰是低徊有似羊觸藩眷欒僅¶
同雞擇米中山先生昔所愛南都攝尹私相喜窮冬¶
夜長一事無燈火相從夜深睡讀書萬卷老不廢感¶
㝢百篇深有意俗吏惟知畏簡書窮途豈意逢君子¶
春風歸騎忽西顧平日高談應且止朝騎疋馬事朝¶
謁莫就一床尋夢𥧌猶有城西范蜀公買地城東種¶
桃李花絮飛揚酒滿壺談笑從容詩百紙紅塵暗天¶
<pb:KR4d0082_SBCK_009-2b>¶
獨不知白首相㸔兩無愧古人避世今馬門何必柴¶
車返田里¶
　　　次韻秦觀見&KR0009;¶
東家有賢人西家苦相忽幽蘭委氷霜掩靄特未發¶
春風吹芳蕤爛熳安可沒東南信多士人物世不闕¶
考槃溪山間自獻耻干謁誰憐幽閑女艷色比南越¶
垂耳困鹽車捐金空買骨讀書謝世事閉門動論月¶
予生亦羈旅處世常卒卒誰令釣竿手强復此持笏¶
惟餘七尺軀空洞中無物時䝉好事過解榻聊一拂¶
野情樂江海夣想扁舟几隐居便醉睡世路多顛蹶¶
<pb:KR4d0082_SBCK_009-3a>¶
榮華一朝事毁舉百年歇相勸沐咸池陽阿晞汝髪¶
　　　次韻道潜見寄¶
蕭蕭華髮映衰容慙愧高僧歎不逢遊宦終身空處¶
處塵埃何日退重重已甘憔悴羣雞鶴猶勝劬勞旱¶
嵗龍回首不堪膏火熱試求甘露洒青松¶
　　　次韻王鞏元日¶
庭鵲營巢初一枝餘寒未便裌羅衣春風娜娜還吹¶
霰嵗事駸駸已發機上國遨遊誰信老中年情味秪¶
思歸和詩應覺添新&KR0180;過盡長空鴈北飛¶
　　　送將官歐育之徐州¶
<pb:KR4d0082_SBCK_009-3b>¶
輕衫駿馬走春風未識彭城氣象雄青山只在白門¶
外明月盡屬黄樓中五斗濁醪消永日一雙鳴鏑戯¶
晴空歸來笑殺幕府客閉户㸔書滳滳窮¶
　　　次韻答王鞏¶
君家當盛時畫㦸擁朱户中書十八年清明日方午¶
形容畫雲閣功業載盟府中庭三槐在遺迹百世睹¶
子孫盡豪俊豈𩔗世寒寠胡爲久邅厄黽俛受侵侮¶
徃來兩都簡奔走未安圡願言解纓紱歸去事農圃¶
嘉禾根未㧞且忍俟甘雨拂衣走東臯此說吾不取¶
聊復放襟懐清談對僧塵躬耕未可言知田顧乃父¶
<pb:KR4d0082_SBCK_009-4a>¶
　　　次韻子瞻過淮見&KR0009;兼簡孫奕職方三首¶
出處平生共江淮恨不來宦遊良誤我老病賦懐哉¶
徇物終今世量書盡幾堆歸耕少憂患惟有仰春雷¶
(利者為雷鳴田/蜀中謂田無水)¶
龜山昔同到松竹故依然紅印封鹹豉黄&KR0902;分井泉¶
青天𢹂杖處晚日落㠶偏無限相思意新詩句句傳¶
　　　又¶
行役饒新喜臨川逢故人相㸔對泉石憐我在埃塵¶
㑹合終多故分張𩔗有神南遊得如願夣想霅溪春¶
　　　次韻王鞏留别¶
<pb:KR4d0082_SBCK_009-4b>¶
決策歸田豈世情網羅從此脱餘生請君速治雞黍¶
具待我同爲沮溺耕秋社相從醵錢飲日高時作叩¶
門聲茅廬但恐非君處籍籍朝中望已傾¶
　　　次韻答孔武仲¶
白髮青衫不記年相逢一笑蹔欣然誦詩亹亹鋸木¶
屑展卷駸駸下水舡未肯尺㝷分枉直自然鑿枘有¶
方圓閑官更似楊州學猶得昏昏晝日眠¶
　　　送傳宏著作歸覲待觀城闕¶
膠西前軰鄭康成千載遺風及後生舊學詩書儒術¶
富兼通法律吏能精還家綵服頻爲夀得邑河堧喜¶
<pb:KR4d0082_SBCK_009-5a>¶
有兵民事近來多迫促弦歌聊試武城聲(氏章句/律有鄭)¶
　　　連雨不出&KR0009;張恕¶
麥熟&KR0345;繅熱似烝雨傾三尺未爲滛洗清溝澮蚊䖟¶
静沒盡滿蓮沼沚深遺秉滿田驚朽腐移牀避漏畏¶
侵尋高閑秪有張公子卧聽蕭蕭打葉音¶
　　　和子瞻自徐移湖將過宋都途中見寄五首¶
東武厭塵土彭門富溪山從兄百日&KR0468;退食同躋攀¶
輕㠶過百歩船底驚雷翻肩輿上南麓眼界㴠川原¶
愛此忽忘歸願見且三年我去已怱怱兄來亦崩奔¶
永懐置酒地遶國多雲煙¶
<pb:KR4d0082_SBCK_009-5b>¶
我昔去彭城明日河流至不見五斗泥但見二竿水¶
驚風鬰飊怒跳沫高睥睨㶑灧三月餘浮沉一朝事¶
分將食魚龞何暇顧隣里悲傷念遺黎指顧出完壘¶
繚揲對連山黄樓麗清泗功成始逾嵗脱去如一屣¶
空使西楚氓欲語先垂涕¶
千金築黄樓落成費百金誰言史君侈聊慰楚人心¶
高秋吐明月白壁懸青岑晃蕩河漢高恍恨窓户深¶
邀我三日飲不去如籠禽史君今吳越雖徃將誰㝷¶
　　　　又¶
欲買爾家田歸種三頃稻因營山前宅遂作泗濵老¶
<pb:KR4d0082_SBCK_009-6a>¶
竒窮少成事飽煖未應早願輸橐中裝田家近無報¶
平生百不遂今又一笑倒它年數畆宮懸知迫枯槁¶
　　　又¶
梁園久蕪沒何以奉君遊故城已耕稼臺觀皆荒丘¶
池塘塵漠漠鴈鶩空遲&KR0468;俗衰賔容盡不見枚與鄒¶
輕舟舎我南吳越多清流¶
　　　次韻劉貢父登黄樓懐子瞻二首¶
青山開四面白水遶三禺野闊時聞&KR0284;人閑舊㨿梧¶
畫船&KR0468;上客遺迹問田夫事少日常飲才踈世未須¶
決河初荐至勝事偶相俱燕子卑無取滕王遠可橅¶
<pb:KR4d0082_SBCK_009-6b>¶
飛濤隐睥睨落日麗浮圖同舎新持節専城敢遽呼¶
未迎行部駕巳放下淮艫試問豋消暑如何楚與吳¶
(消暑樓/吳㒷有)¶
　　　再和¶
藹藹才名世駸駸日轉禺一時同接浙平昔共棲梧¶
欖轡具壯士擁旄良丈夫塵埃脱緇綬水石慰霜須¶
勝地來相失清樽未暇俱射餘空見帖鑄罷秪觀橅¶
貴訃何當決徂年貴早圖檻中終爲食鞲上耻聞呼¶
顧我千羊毳平生一鈞艫㣲官不須滿也復試遊吳¶
　　　陪杜充張恕鴻慶宮避暑¶
<pb:KR4d0082_SBCK_009-7a>¶
至後雨如㵼晴來熱更多簿書霑汗垢巖石思藤蘿¶
頼有祠宮静時容俗客過老郎無不可公子亦能和¶
道勝還相接禪迷屢見訶清涼生絶念煩暑散沉疴¶
古木便張幄鳴禽巧當歌桃香呈絳頬&KR0438;熟褁青羅¶
飯細經脣滑茶新到腹薖劇談時自笑飽食更無它¶
適意未應厭後遊真若何官居鄰曲沼田畎助清波¶
晚照明踈桞㣲風響衆荷輕舟尚可載小雨試漁蓑¶
　　　宋城宰韓秉文惠日鑄茶¶
君家日鑄山前住冬後茶芽麥粒麄磨轉春雷飛白¶
雪甌傾錫水散凝酥谿山去眼塵生面簿領埋頭汗¶
<pb:KR4d0082_SBCK_009-7b>¶
匝膚一啜更能分幕府定應知我俗人無¶
　　　次前韻¶
龍鸞僅比閩團釅鹽酪應嫌北俗麄採愧吳僧身似¶
腊㸃須越女手如舌酥根遺味輕浮齒腋下清風稍¶
襲膚七盌未容留客試瓶中數問有餘無¶
　　　答孔武仲¶
飛霜委中林不廢長松緑驚風振川野未省勁草伏¶
我貧客去盡君來常不速愧君贈桃李永願報瓊玉¶
我性本山林苦學筆空秃驊騮塞康莊病足顧難逐¶
錦文衒華藻弊褐非所續家有五車書恨不十年讀¶
<pb:KR4d0082_SBCK_009-8a>¶
濟南昔相遇我齒三十六談諧傾蓋間還徃白首熟¶
從君飲濁酒過我飯脱粟西湖多菼薍白晝下鴻鵠¶
城西野人居柴門擁脩竹後車載鴟夷下馬㵼醽醁¶
醉眠卧荒草空洞笑便腹踈狂一如此豈望世收録¶
别來今幾何歸期已屢卜西南有簿田茅舎清溪曲¶
耕耘三男子伏臈當自足君能遠相㝷布衣巾一幅¶
　　　送吳思道道人歸吳興二絶¶
一去吳興十五年東歸父老幾人存惠山唯有錢夫¶
子一寸間田曉日暾¶
遨遊海上冀逢人宴坐山中長閉門去住只今誰定¶
<pb:KR4d0082_SBCK_009-8b>¶
是相逢一笑各無言¶
　　　次韻答陳之方秘丞¶
南山李將軍疋馬獨行獵田中射虎豹後騎不容躡¶
丈夫貴自遂老大饒驚懾飄摇天地間自視如一葉¶
故人多東南願作扁舟渉忽䝉長篇贈幸此傾蓋接¶
時世尚新竒詩書存舊業南風吹清汴西去無停楫¶
恨不留君談一使衆坐厭新詩苦清壯欲和再三怯¶
東君多名卿投刺日盈笈一言茍合意富貴出旬浹¶
行㸔文石階高談曵長衱辱贈但茫然知君念疲&KR1170;¶
　　　登南城有感示文務光王遹秀才¶
<pb:KR4d0082_SBCK_009-9a>¶
幽憂隨秋至秋去憂未已南城試登望百草枯且死¶
落葉投人懐驚鴻四面起所思不可見欲徃將安至¶
斯人定誰識顧有二三子清風皎氷玉滄浪自湔洗¶
竊脂未嘗榖南箕儻㣲似網羅一張設投足遂無&KR0009;¶
田深狡兎肥霜降鱸魚美造形悼前失式㣲慙徃士¶
憧憧畆丘道嵗晚嗟未止西山有茅屋鉏耰本吾事¶
　　　張公生日(初致仕/是嵗己未)¶
少年談王霸英氣干斗牛中年事軒冕徇世仍多憂¶
晚嵗探至道眷眷懐林丘今年乞身歸始與夙昔酬¶
高秋過生日真氣兹一周觀心比孤月視世皆浮漚¶
<pb:KR4d0082_SBCK_009-9b>¶
表裏一螎明萬物不能留顧謂憧憧人斯樂頗曽不¶
嗟我本俗士從公十年遊謬聞出世語俛作籠中囚¶
俯仰迫憂患欲去安自由問公昔年樂孰與今日優¶
山中許道士非復長史儔腹中生梨棗結實從今秋¶
　　　次韻答張耒¶
客舟逝將西日夜西北風維舟罷行役坐令鬢如蓬¶
偶從二三子歩上百尺臺雲煙遍原隰敞怳令人哀¶
山中難乆居浮沉在城郭欲學楊子雲避世天禄閤¶
浮木&KR0009;流水行止非所期何須自爲計水當爲我移¶
外物不可必惟此方寸心心中有樂事手付瑟與琴¶
<pb:KR4d0082_SBCK_009-10a>¶
夜吟感秋詩惜此芳物零幽人亦多思起坐再三聽¶
白駒在空林鉼罄有耻罍盡我一杯酒愁思如雲頽¶
　　　次王適送張耒赴夀安尉二首¶
緑髪驚秋半欲黄官居無處覔林塘浮生已是塵勞¶
侶病眼猶便錦繡章羞見故人梁苑廢夣㝷歸路蜀¶
山長憐君顧我情依舊竹性蕭踈未受霜¶
魏紅深淺配姚黄洛水家家自作塘遊客賈生多感¶
槩閑官白𫝊足篇章山分少石雲煙老宮廢連昌草¶
木長路出嵩高應少駐孱顔新過一番霜¶
　　　次韻張耒見&KR0009;¶
<pb:KR4d0082_SBCK_009-10b>¶
相逢十年驚我老雙鬢蕭蕭似秋草壺漿未洗兩脚¶
泥南轅已向淮陽道我家初無&KR0018;郭田茅廬半破蜀¶
江邉生計長隨五斗米飄摇不定風中煙茹&KR0188;飯糗¶
不願餘茫茫海内無安居此身長似伏轅馬何日還¶
爲縱壑魚憐君與我同一手㣲官骯髒差牛後請㸔¶
挿版趨府門何以曲肱眠甕牖中流千金買一壺櫝¶
中美玉不須沽洛陽𣙜酒味如水百錢一角空滿盂¶
縣前女几翠欲滴吏稀人少無晨集到官惟有&KR0180;相¶
冝卧㸔南山春雨濕¶
　　　次韻王&KR0244;兄弟送文務光還陳¶
<pb:KR4d0082_SBCK_009-11a>¶
三君皆親非復客執手河梁我心惻𠋣門耿耿夜不¶
眠挽袖匆匆有難色君歸使我勞䰟夣落葉鳴堦自¶
相擁君家西歸在新歲此行未遠心先恐故山萬里¶
知何許我欲因君亦歸去清江髣髴釣魚船脩竹平¶
生讀書處青衫白髮我當歸咀噍式㣲慙古詩少年¶
勿作老人調被服榮名慰所思¶
　　　次韻張芻諫議燕集¶
淮陽卧閤生清風梁園坐嘯囹圄空不知何術解髖¶
髀但覺羈客忘樊籠樽罍灑落談笑地塵埃脱去文¶
書藂清心漸欲無一事少年空記揮千鐘近傳移鎮¶
<pb:KR4d0082_SBCK_009-11b>¶
股肱郡復恐入覲明光宮人生聚散不可料一杯相¶
屬時方冬浮陽似欲作飛霰想見觀闕瓊花中孝王¶
㑹集猶可繼莫嫌作賦無枚翁(余嘗從之遊矣/聖民昔知陳州)¶
　　　臘雪五首¶
長恐冬無雪今朝忽暗空細聲聞&KR0609;&KR0609;逺𫝑望濛濛¶
濕潤猶兼雨傾斜半雜風豐豋觧多事歡喜助三農¶
　　　又¶
驕陽不能久宻雪自相催急霰初鳴瓦飛花旋集臺¶
着人消瘴疫覆麥長根荄欲試樽中物門前問客來¶
　　　又¶
<pb:KR4d0082_SBCK_009-12a>¶
久有㱕耕意西山百畆田雪來殊不惡酒熱目相便¶
一被簪裳褁長遭羅網牽飛霙迫殘臘愁思渡今年¶
　　　又¶
憂愁不可緩風雪故相撩試問五斗米能勝一束樵¶
耕耘終亦飽哺啜定誰邀寒暑不須避傾危且自遥¶
　　　又¶
雪霜何與我憂思自傷神忠信亦何罪才名空誤身¶
㱕來聊且止老去莫逄嗔樽酒他年事相㸔醉此晨¶
　　　次韻王適雪晴復雪二首¶
驕陽得一雪踰尺應更好晨興視䆫隙驚見晴霞杲¶
<pb:KR4d0082_SBCK_009-12b>¶
九衢無停迹狼藉須一掃空餘浩然氣凛凛接清昊¶
餘寒薄虛室一靜觧羣燥晨炊晚未供客饋慙草草¶
試脱身上衣行問酒家保孤吟擊槁木大笑稱有道¶
人生但如此富樂何用禱所思獨未見耿耿屬懐抱¶
　　　又¶
同雲自成幄飛雪來無根一爲清風卷坐見東方暾¶
重隂偶復合飛霰滿南軒油然青春意已見出土萱¶
老病一不堪惟恃濁酒温開户理松菊掃蕩無遺痕¶
卷舒朝夕間誰識造化元乾坤本何施中有神怪奔¶
萬物極毫末顛倒何足掀老農但知種荷鉏理南園¶
<pb:KR4d0082_SBCK_009-13a>¶
　　　送呂由庚推官得替還洛中二首¶
君家相國舊元勲凛凛中丞繼後塵談笑二年同幕¶
府風流一倍愈它人南都去後少佳客西洛㱕來多¶
老臣我亦宦遊無乆意他年松竹許相鄰¶
洛水&KR0468;人一向乾雪泥溢路十分寒送行我豈無樽¶
酒多難君知乆鮮歡回首秪應憐老病凌風爭㸔試¶
輕翰到家定見嵩陽老問我衰遲未觧官(提㪯嵩山/司馬君实)¶
(宮/崇福)¶
　　　四十一嵗嵗莫日歌¶
小兒不知老人意賀我明年四十二人生三十百事¶
<pb:KR4d0082_SBCK_009-13b>¶
衰四十已過良可知少年讀書不曉事坐談王霸了¶
不疑脂車秣馬試長道一日百里先自期不知中途¶
有䧟穽山高日莫多&KR0068;茨長裾大袖足鉤挽却行欲¶
返䈥力疲蝮&KR0620;尚前猛虎後脱身且免𠑽朝飢歸來¶
掩卷淚如雨平生讀書空自誤山中故人一長笑布¶
衣脱粟何所苦古人知非不嫌晚朝來聞道行當返¶
四十一嵗不可言四十二嵗聊自還¶
　　　次韻子瞻繫御史獄賦獄中榆槐竹栢¶
秋風一何厲吹盡山中緑可憐凌雲條化爲樵夫束¶
凛然造物意豈復私一木置身有得地不問直與曲¶
<pb:KR4d0082_SBCK_009-14a>¶
青松未必貴枯榆還自足紛然落葉下蕭條愧華屋¶
(榆)¶
盛衰日相尋循環何曽歇攀條擥柔荑回首驚脱葉¶
緑槐隂最厚零落今存莢千林一枯槁平地三尺雪¶
草木何足道盈虛視新月㣲陽起泉下生意未應絶¶
(槐)¶
故園今何有猶有百竿竹春雷起新萌不放牛羊觸¶
雖無朱欄擁不見紅塵辱清風時一過交戞響鳴玉¶
淵明避紛亂歸嗅東籬菊嗟我獨何爲棄此北窓緑¶
(竹)¶
<pb:KR4d0082_SBCK_009-14b>¶
曲如山下藤脆若溪上葦春風一張王秋霜死則已¶
胡爲南澗中辛勤種栢子上枝撓雲霓下根絞石齒¶
伐之爲梁棟嵗月良晚矣白首閲時人君㸔柱下史¶
(栢)¶
　　　次韻子瞻贈張憨子¶
得罪南來正坐言道人閉口意深全天遊本自有真¶
樂羿彀誰知定不賢構火暾暾初吐日飛流衮衮旋¶
成川此心此去如灰冷肯更逢人問復然¶
　　　過龜山¶
再渉長淮水驚呼十四年龜山老僧在相見一茫然¶
<pb:KR4d0082_SBCK_009-15a>¶
僧老不自知我老私自憐驅馳定何獲少壯空已捐¶
掉頭不見答笑指岸下船人生何足云陵谷自變遷¶
當年此山下莫測千仞淵淵中械神物自昔堯禹傳¶
㠶檣避石壁風雨隨香煙爾來放冬汴冷沙漲成田¶
褰裳六月渡中流一帶牽俯首見砂礫羣魚捕魴鱣¶
父老但驚歎此理未易原何況七尺軀不爲物所旋¶
衆形要同盡獨有無生全百年爭奪中擾擾誰相賢¶
　　　放閘二首¶
𦘕舫連檣住清流汎閘平忽㸔銀漢落仍聴夏雷驚¶
正拖遲廻久開頭取次輕滯&KR0468;初一快奔駛忽如傾¶
<pb:KR4d0082_SBCK_009-15b>¶
不識風濤恐聊同枕席行行逢賤魚稻飽食慰平生¶
　　　又¶
閘空非有礙水靜爲誰興開閉偶然異喧豗自不勝¶
淵停初鏡浄𫝑轉忽雲崩脱隘尚容與投深益沸騰¶
玉山紛破碎陣馬急侵陵挾版千鈞重浮舟萬斛升¶
岸摇將落木魚困或投罾洶湧曾誰止蕭條遠欲凝¶
力争知必折少待亦何能一發臨流笑㣲言早服膺¶
　　　次韻王適細魚¶
羣魚一何㣲僅比毛髪大嬉遊極草草鬚鬛自箇箇¶
造物賦群形偶然如一唾吞舟雖云巨其樂不相過¶
<pb:KR4d0082_SBCK_009-16a>¶
若言無性靈還知避船柂¶
　　　高郵别秦觀三首¶
濛濛春雨濕䢴溝蓬底安眠晝擁裘知有故人家在¶
此速將詩卷洗閑愁¶
筆端大字鴉棲壁袖裏清詩句琢氷送我扁舟六十¶
里不嫌罪垢汙交朋¶
高安此去風濤惡猶有廬山得縱遊便欲𢹂君觧船¶
去念君無罪去何求¶
　　　召伯埭上斗野亭¶
細雨添春色㣲風浄牐流徂年半今世生計一扁舟¶
<pb:KR4d0082_SBCK_009-16b>¶
飲食隨魚蟹封疆八斗牛江波方在眼轉覺此生浮¶
　　　次韻鮮于子駿遊九曲池¶
天高山近海春盡草生池禾黍多新恨川原自昔時¶
花存故苑麗樵出舊城隳莫望&KR0438;州渡曽經駐佛貍¶
　　楊州五詠¶
　　　九曲池¶
嵇老清彈怨廣陵隋家水調繼哀音可憐九曲遺聲¶
盡惟有一池春水深鳯闕蕭條荒草外龍舟想像緑¶
楊隂都人似有興亡恨每到殘春一度尋¶
　　　平山堂(叔所建/歐陽永)¶
<pb:KR4d0082_SBCK_009-17a>¶
堂上平㸔江上山晴光千里對憑欄海門僅可一二¶
數雲夣猶吞八九寛簷外小棠隂蔽芾壁間遺墨涕¶
汍瀾人亡坐使風流盡遺構仍須子細觀¶
　　　蜀井(明寺/在大)¶
信脚東遊十二年甘泉香稻憶歸田行逢蜀井恍如¶
夣試煑山茶意自便短綆不收容盥濯紅泥逺置亦¶
清鮮早知鄉味勝爲客遊宦何須更着鞭¶
　　　摘星亭(舊址/迷樓)¶
闕角孤高特地迷迷藏渾忘日東西江流入海情無¶
限莫雨連山醉似泥夣裏興亡應未覺後來愁思獨¶
<pb:KR4d0082_SBCK_009-17b>¶
難齊只堪&KR0468;作遊觀地㸔遍峯巒處處低¶
　　　僧伽塔¶
山頭孤塔閟真人云是僧伽第二身處處金錢追晚¶
供家家&KR0345;麥保新春欲求世外無心地一掃胷中累¶
刼塵方丈近聞延老宿清朝&KR0468;客語逡巡¶
　　　題杜介供奉熙熙堂¶
門前籍籍草生徑堂上熙熙氣吐春遮眼圖書聊度¶
日放情絲竹最關身年來頻脱烏皮几客去時乾漉¶
酒巾卜築城中移榜就休心便作廣陵人¶
　　　遊金山寄楊州鮮于子駿從事邵光¶
<pb:KR4d0082_SBCK_009-18a>¶
楊州望金山隱隱大如幞朅來長江上孤高二千尺¶
僧居厭山小面面貼蒼石虗樓三百間正壓江潮白¶
清風歛霽霧曉日曜金碧直侵魚龍居似得鬼神役¶
我行有程度欲去空自惜風吹渡江水山僧午方食¶
波瀾洗我心筍蕨飽我腹平生足遊衍壯觀此云極¶
鐡甕本誰安海門復誰植東南遞隐見遥與此山匹¶
茲遊幾不遂深愧幕府客歸時日已莫正直江月黑¶
顧視天水并坐恐星斗濕使君何時罷登覧不可失¶
　　　初至金陵¶
山川過雨曉光浮初㸔江南第一州路繞匡盧更南¶
<pb:KR4d0082_SBCK_009-18b>¶
去懸知是處可忘憂¶
欒城集卷第九¶
#+PROPERTY: JUAN 9
#+PROPERTY: FILE SB04n0349-009欒城集三集-卷第九.
<pb:KR4d0082_SBCK_009-1a>¶
欒城第三集卷第九¶
　　書傳燈錄後¶
予乆習佛乗是知岀世第一妙理然終未了所從入¶
路頃居淮西觀楞嚴經見如來諸大弟子多從六根¶
入至返流全一六用不行混入性海雖凡未可以&KR0033;¶
造佛地心知此事數年於茲矣而道乆不進去年冬¶
讀傳燈録究觀祖師悟入之理心有所契必手録之¶
寘之坐隅盖自逹磨以來付法必有偈偈中每有下¶
種開花之語至六祖得衣法南邁有明上坐者追至¶
嶺上知衣不可取悔過求法祖誨之曰汝諦觀察不¶
<pb:KR4d0082_SBCK_009-1b>¶
思善不思惡正恁麽時阿那箇是明上坐本來面目¶
明郞時大悟遍體流汗曰頃在黃梅隨衆實不省自¶
巳本來面目今&KR0170;措示入處如人飲水冷暖自知祖¶
知明巳悟敎之善自護持而已及内侍薛簡問祖心¶
要祖亦曰一切善惡都莫思量自然得入淸浄心體¶
湛然常寂妙用恒沙簡亦豁然大悟予釋卷歎曰祖¶
師入處儻在是&KR0088;旣見本來面目心能不忘護持不¶
捨則謂下種也&KR0088;譬諸草木種子若置之虚空不投¶
地中雖經百千&KR0010;何縁得生若種之地中潤之以雨¶
露暵之以風日則開花結子數日可待六祖常謂大¶
<pb:KR4d0082_SBCK_009-2a>¶
衆汝等諸人自心是佛外無一物而能建立皆是本¶
心生萬種法因教之以一相一行三昩曰若人於一¶
切處不住相於彼相中不生憎愛亦無取捨不念利¶
益成壞等事安閑恬静虚融澹泊此名一相三昧若¶
於一切處行住坐卧純一直心不動道&KR0163;眞成净圡¶
此名一行三昩若人具二三昩如地有種含藏長養¶
成就其實我今說法猶如時雨普&KR0243;大地汝等佛性¶
譬諸種子遇茲沾洽悉得發生承吾㫖者法獲菩提¶
依吾行者決證妙果一相一行三昩則治地法也予¶
至此復歎曰祖師之言備矣而人自不知雖知未必¶
<pb:KR4d0082_SBCK_009-2b>¶
能行如予盖知而未能行者也昔李習之甞問戒定¶
惠於藥山藥山曰公欲保任此事須於髙髙山頂坐¶
深深海底行如閨閣中物捨不得便爲滲漉予欲書¶
此言於紳庻㡬不忘也凡諸方妙語昔人有未喻者¶
予輒爲釋之録之於左凡十二章大觀二年二月十¶
三日書¶
佛說法有一女人忽來問訊使於佛前入定文殊師¶
利近前彈指出此女人定不得又托升&KR0394;天亦出不¶
得佛曰假使百千文殊亦出此女人定不得下方有¶
網明菩薩能出此定須&KR0119;網明便至問訊佛了去女¶
<pb:KR4d0082_SBCK_009-3a>¶
人前彈指一聲女人便從定而起潁濵老曰有心要¶
出此女人定雖是文殊親托徃&KR0394;天也出不得無心¶
要岀此女人定一彈指便了¶
僧問老宿師子捉免亦全其力捉象亦全其力未審¶
全箇什麽力老宿曰不欺之力潁濵老曰師子捉免¶
時亦全用一箇師子力捉象時亦全用一箇師子力¶
不爲兎小象大而有差别若有差别則物有大於象¶
者師子捉不得矣菩薩斷取三千大千世界置右掌¶
中如持針鋒舉一&KR0037;葉即此理也¶
僧舉敎云文殊忽起佛見法見&KR0013;佛欇向二鐡圍山¶
<pb:KR4d0082_SBCK_009-3b>¶
五雲曰如今若有人起佛見法冕我與㸃兩椀茶且¶
道賞伊罰伊同敎意不同教意潁濵老曰攝向鐡圍¶
山令知起見知非與他茶喫令他識本來處與敎意¶
異而不異保福僧到地藏地藏和尚問彼中佛法云¶
何曰保福有時示衆道塞却你眼教你覷不見塞却¶
你耳教你聽不聞坐却你意敎你分別不得地藏曰¶
吾問你不塞你眼見箇什麽不塞你耳聞箇什麽不¶
坐你意作麽生分别或人問此二尊宿意爲同爲不¶
同潁濵老曰六根爲物所塞爲物所坐則不見自徃¶
不聞自性不能分别自性若不爲物所塞不爲物所¶
<pb:KR4d0082_SBCK_009-4a>¶
坐則可以聞見自性分別自性矣老子曰視之不見¶
名曰夷聽之不聞名曰希摶之不得名曰㣲是三者¶
不可致詰故復混而爲一一則性也凡老子之言與¶
佛同者𩔗如此¶
鄧隱峯在馬師會下一日推土車馬師屏脚路上坐¶
峯曰請師収足馬曰巳展不収峯曰巳進不退推車¶
直進碾損馬師脚馬歸法堂執斧子曰碾損老僧脚¶
底出來峯出引頸於前馬師乃置斧子潁濵老白馬¶
師展脚不収執斧而問二者皆以試驗隱峯臨機見¶
觧圡耳車進退於事&KR0004;無損益而&KR0033;推不顧此𨼆峯¶
<pb:KR4d0082_SBCK_009-4b>¶
狂&KR0033;之病也若執斧問之而縮頸畏避則十分凡夫¶
無足取矣猶能引頸而竢則猶可取也故其終也不¶
坐不立倒立而逝雖去來自在而狂病猶未痊也¶
南泉欲遊莊舎土地神先報莊主莊主乃預爲備泉¶
至問曰安知老僧來排辦如此莊主曰昨夜土地神¶
相報泉曰王老師修行無力&KR0013;&KR0017;神覷見有僧便問¶
旣是善知識因何&KR0013;&KR0017;神覷見泉曰圡地前更下一¶
分飯潁濵老曰昔大耳三藏自謂得它心通忠國師¶
見而問之曰老僧心在何處大耳曰在西川㸔競渡¶
忠再問心在何處大耳曰在天津橋㸔弄胡孫及三¶
<pb:KR4d0082_SBCK_009-5a>¶
問大耳良乆莫知去處忠叱之曰這野狐精它心通¶
在什麽處仰山聞而釋之曰前兩度是渉境心故爲¶
大耳所見後是自受用三昧放大耳不能見今南泉¶
欲遊莊舎而土地知之亦見其渉境心耳本無足怪¶
者南泉自謂修行無力亦姑云爾僧因其言而詰之¶
非識理者也答之以土地前更下一分飯盖言前從¶
皆渉境心耳¶
仰山嘗謂第一坐曰不思善不思惡正恁麽時作麽¶
生對曰正恁麽時是某甲放身命處仰山曰何不問¶
老僧曰恁麽時不見有和尚仰山曰扶吾教不起或¶
<pb:KR4d0082_SBCK_009-5b>¶
曰不思善不思惡此六祖所謂本來面目而仰山少¶
之何也潁濵老曰在周易有之無思也無爲也寂然¶
不動感而遂通天下之故非天下之至神其孰能與¶
於此無思無爲者其體也感而遂通天下之故者其¶
用也得其體未得其用故仰山以爲未足耳長沙岑¶
和尚嘗遺僧問同參會老曰和尚見南泉後如何會¶
黙然僧曰未見南泉時如何會曰不可更别有也僧¶
回以告岑有偈曰百尺竿頭坐底(一云/試險)人雖然得入¶
未爲真百尺竿頭須進歩十方世界是全身盖亦貴¶
其用耳¶
<pb:KR4d0082_SBCK_009-6a>¶
香嚴閑師嘗謂衆曰如人在千尺懸崖口衘樹枝脚¶
無所踏手無所攀忽有人問西來意若開口答卽䘮¶
身失命若不答又違問者如何&KR0088;是衆無對頻濵老¶
曰我若當此時便大開口答他西來意不管䘮身失¶
命管别有道理也¶
玄妙備頭陀謂衆曰諸方老宿盡道接物利主只好¶
盲聾啞三種病人汝作麽生接拈法竪拂他且不見¶
共他說話他且不聞口復啞若接不得佛法安在時¶
雖有答者備皆不肯潁濵老曰三種病(人/若)只用諸方¶
拈搥竪拂說話等伎倆接他眞是奈何他不得如諸¶
<pb:KR4d0082_SBCK_009-6b>¶
佛菩薩修行功到虎狼虵蝎崖石草木無物透不得¶
而况三種病人乎玄沙之意儻在是耳非一時老宿¶
境界故未有能道者耳¶
德謙禪師嘗到雙巖巖長老問金剛經云一切諸佛¶
皆從此經出且道此經是何人說師曰說與不說且¶
置和尚喚什麽作此經𩀱巖無對師曰一切聖賢皆¶
以無爲法而有差別旣以無爲法爲極則人安有差¶
别且如差別是過不是過若是一過切聖賢盡有過¶
若不是過决定喚什麽做差别𩀱巖亦無語潁濵老¶
曰佛本無經此經者此心也佛惟無心故萬法由之¶
<pb:KR4d0082_SBCK_009-7a>¶
而岀若猶有心一法且不能出而况萬法乎四果十¶
地皆賢聖也其所得法各有淺深然皆非無心則不¶
能得故曰一切聖賢皆以無爲法而有差别如扁之¶
斵輪傴僂之承蜩皆非無心無以致其功其以無致¶
功則與聖賢同而其功之大小則與賢聖異賢聖之¶
有差别盖無可疑者也(經所謂以無為法者謂以無/而爲法耳非謂有无為之法)¶
(也然自六祖以來皆讀作无/爲之法盖僧家拙於文義耳)¶
杭州報恩院惠明禪師庵居人梅山有二禪客至師¶
曰上坐離什麽處來曰都城師曰上坐離都城至此¶
山則都城少上坐此山剰上坐剰則心外有法少則¶
<pb:KR4d0082_SBCK_009-7b>¶
心法不周說得道理即住不會卽去二客不能對又¶
有朋彦上坐訪師師問一人發眞歸源十方虛空一¶
時消隕今天台嶷然如何得消隕去朋彦亦無措潁¶
濵老曰佛身充滿於法界普現一切羣生前此理也¶
一人發真歸源十方虚空一時消隕亦理也二理無¶
可疑者人能逹此理則去來之想盡山河之礙㓕真¶
性朗然物莫能隔此所以爲𠑽滿法異消隕虚空矣¶
逹者聞而信之昩者疑之則天台嶷然在前未嘗㓕¶
矣¶
杭州永明寺道潜禪師嘗訪浄惠禪師㑹四衆士女¶
<pb:KR4d0082_SBCK_009-8a>¶
入院净惠曰律中隔壁聞&KR0107;釧聲即爲破戒見曙金¶
銀合㳫朱紫駢闐是破戒不是破戒師曰好箇入路¶
净惠稱善潁濵老曰隔壁聞&KR0107;釧聲而欲心動安得¶
不謂破戒金銀合沓朱紫駢闐而心不起安得謂之¶
破戒¶
欒城第三集卷第九¶
<pb:KR4d0082_SBCK_009-8b>¶
#+PROPERTY: JUAN 9
#+PROPERTY: FILE SB04n0350-009欒城集後集-卷第九.
<pb:KR4d0082_SBCK_009-1a>¶
欒城後集卷第九¶
　歴代論三¶
　　荀彧第十九¶
荀文若之於曹公則漢髙帝之子房也董昭建九鍚¶
之議文若不欲曹公心不能平以致其死君子惜之¶
或以爲文若先識之未究或以爲文&KR0002;欲終致節於¶
漢氏二者皆非文&KR0002;之心也文若始從曹公於東郡¶
致其筭略以摧㓕羣雄固以帝王之業許之矣豈其¶
晩節復疑而不予哉方是時中原略定中外之望屬¶
於曹公矣雖不加九鍚天下不歸曹氏而將安徃文¶
<pb:KR4d0082_SBCK_009-1b>¶
若之意以爲刼而取之則我有力争之嫌人懷不&KR0216;¶
之志徐而埃之我則無嫌而人亦無憾要之必得而¶
免爭奪之累此文若之本心也惜乎曹公志於速得¶
不&KR0216;數年之項以致文&KR0002;之死九錫雖至而禪代之¶
事至子乃遂此則曹公之陋而非文&KR0002;之過也¶
　　賈詡上第二十¶
曹公入荆州降劉琮欲順江東下以取孫氏賈詡言¶
於公曰公昔破袁氏今収漢南威名遠聞兵𫝑盛矣¶
&KR0002;因舊楚之饒以饗吏士撫安百姓江東可以不勞¶
衆而定也公不用其計以兵入呉境遂敗於赤壁夫¶
<pb:KR4d0082_SBCK_009-2a>¶
詡之所以&KR0003;曹公則李左車之所以&KR0003;淮隂侯使乘¶
破趙之𫝑傳檄以下燕者也方是時孫氏之據江東¶
巳三世矣國嶮而民附賢才爲用諸葛孔明以爲可¶
與爲援而不可圖而曹公以劉琮待之欲一舉而下¶
之難哉使公誠用詡言端坐荆州使辯士持尺書結¶
好於吳吳知公無并吞之心雖未即降而其不以干¶
戈相向者可必也方是時劉玄德方以窮客借兵於¶
吳吳旣修好於公其𫝑必不助劉而玄德因可蹙矣¶
惜乎謀之不善荆州旣不能守而孫劉皆&KR0108;孰謂曹¶
公之智而不如淮隂侯哉其後公旣降張魯下漢中¶
<pb:KR4d0082_SBCK_009-2b>¶
劉曄勸公乘勝取蜀曰劉備人傑也有度而遲得蜀¶
日淺蜀人未恃也今舉漢中蜀人震駭因其震而壓¶
之無不克也若少緩之諸葛亮善治國而爲相關羽¶
張飛勇冠三軍而爲將蜀人旣定馮嶮守要不可犯¶
也公不從而反天下皆惜曄計之不用夫玄德之賢¶
過於仲謀賈詡欲以文告懷仲謀而曄欲以虛聲下¶
玄德其愚智蓋巳遠矣彼曹公不用瞱計豈非以詡¶
言爲戒也哉春秋之際楚子重伐鄭晋欒武子救之¶
遇於繞角楚師還𣈆師遂侵蔡楚人以申息之師救¶
蔡晋羣帥皆欲戰智莊子范文子韓獻子謂武子曰¶
<pb:KR4d0082_SBCK_009-3a>¶
吾來救鄭楚師不戰吾遂至於此旣遷戮矣戮而不¶
巳又怒楚帥戰必不克雖克不令&KR0002;不能克爲辱巳¶
甚不如還也遂全師而歸夫兵乆於外狃於一勝而¶
輕與敵遇我怠彼奮敗常十九古之習於兵者蓋知¶
之矣¶
　　賈詡下第二十一¶
用兵之難蓋有怵於外而動者矣力之所及而義不¶
可君子不爲也義之所可而力不及君子不強也魏¶
文帝始受漢禪欲用兵吳蜀以問賈詡詡曰吳蜀雖¶
蕞爾小國依阻山水劉備有雄才諸葛亮善治國孫¶
<pb:KR4d0082_SBCK_009-3b>¶
權識虛實陸遜見兵𫝑據嶮守要汎舟江湖皆難卒¶
謀也用兵之道先勝後戰量敵論將故舉無遺䇿臣¶
竊料羣臣無權備對雖以天威臨之未見萬全之𫝑¶
也帝不能用遂興陵江之役士卒多死是時帝始受¶
禪欲以武功夸示四方貪得幸勝末暇慮兵敗𫝑屈¶
之辱也魏多謀臣蓋必有知之者矣然皆莫取言謝¶
能言之可謂不怵於外矣𣈆末符堅擁百萬之衆耻¶
吳㑹之未服欲一舉下之而不欲晋之無釁謝安乘¶
符堅之敗知中原之蕩析而不知江南之㣲弱𫝑必¶
不能成大功故符堅至於失國而謝安至於䘮師二¶
<pb:KR4d0082_SBCK_009-4a>¶
人者皆耻不&KR0002;怵於外之患也¶
　　劉玄德第二十二¶
事固有當作而不可作者智者論其公私權其輕重¶
而可否可决也蜀先主之於關羽名雖君臣而義則¶
父子也先主入蜀而羽攻曹仁張於荆州吳乗其敝¶
羽以敗死先主欲爲羽報讎義不可巳也然呉蜀之¶
於魏國小而兵弱本以季漢君臣之分締友相親與¶
魏爲敵則報讎之義其公且重者在魏也釋魏而事¶
羽之怨則爲失所先後矣先主文在白帝也吳之君¶
臣懼而乞和&KR0002;以讎魏之重俛而從之莪無不可也¶
<pb:KR4d0082_SBCK_009-4b>¶
先主念羽之厚拒而不許君臣之義則至矣至於奮¶
不慮害兵敗而繼之以死忘兩國之大計而徇一夫¶
之遺忿則未爲得矣諸葛孔明有言法孝直&KR0002;在必¶
能止君此行雖行亦必不至於敗然則孔明亦自以¶
伐呉爲失計矣哉¶
　　孫仲謀第二十三¶
任人莫難於託國漢武帝因文景富庻之後虐用其¶
民厚自奉養征伐四夷㡬䘮天下逮其晩歳託國於¶
霍光光知用兵之害罷均輸𣙜酤與民休息而天下¶
復安凢武帝之所以得稱賢君者惟用霍光故蜀也¶
<pb:KR4d0082_SBCK_009-5a>¶
先主知嗣子之暗弱舉國而付之諸葛孔明孔明又¶
廢李嚴楊儀援蔣琬費禕而授之雖後主之不明而¶
守國三十餘年君臣相安蜀人免於𡍼炭之患過於¶
魏具逺甚呉大帝方其蜀任賢將抗衡中原曹公憚¶
之及其老也賢臣死亡略盡喜諸葛恪之勁悍越衆¶
而付以後事恪乗其用兵勞民之後繼起大役兵折¶
於外旣歸而不能自克將復肆志於僚友恪旣以䘮¶
其軀而孫氏因之三世絶統呉越之民䧟於炮烙之¶
地國隨以亡彼以進取之資用進取之臣以徼一時¶
之功可耳至於託六尺之孤寄千里之命而亦屬之¶
<pb:KR4d0082_SBCK_009-5b>¶
斯人其𫝑必至是哉¶
　　𣈆宣帝第二十四¶
世之&KR0003;者曰司馬仲逹之於魏則曹孟德之於漢也¶
是不然二人智勇權略則同而所處則異漢自董卓¶
之後内潰外畔獻帝犇走困踣之不暇帝王之𫝑盡¶
矣獨其名在耳曹公假其名號以服天下擁而植之¶
許昌建都邑征畔逆皆曹公也雖使終身奉獻帝率¶
天下而朝之天下不歸漢而歸魏者十室而九矣曹¶
公誠能安而俟之使天命自至雖文王三分天下有¶
其二以事紂何以加之惜其爲義不終使獻帝不安¶
<pb:KR4d0082_SBCK_009-6a>¶
於上義士憤怨於下雖荀文&KR0002;猶不得其死此則曹¶
公之過矣如司馬仲逹則不然明帝之末曹氏之業¶
固矣雖明帝以滛虐失衆曹爽以驕縱得罪而顛覆¶
之形未見天下未畔魏也仲逹因其𨻶而乗之拊其¶
背而奪其成業事與曹公異矣漢武帝之老也託昭¶
帝於霍光昭帝尚㓜燕王蓋主有簒取之心上官桀¶
桑羊助之此其禍急於曹爽霍光內斃燕蓋外誅桀¶
羊擁護昭帝訖無驕君之色及昭帝早䘮國空無主¶
迎立昌邑昌邑不令又援立宣帝柄在其手者屢矣¶
然退就臣位不以自疑中外悉其本心亦無一人有¶
<pb:KR4d0082_SBCK_009-6b>¶
異議者以仲逹疑光孰爲得之邪然光猶不足道蜀¶
先主將亡召諸葛孔明而告之曰嗣子可輔輔之如¶
其不才君可自取復語後主汝與丞相從事事之如¶
父後主之暗弱孔明之賢智蜀人知之矣使孔明有¶
異志一揺手而定矣然外平徼外蠻夷内廢李平廖¶
立旁禦魏吳功成業定又付之蔣琬費禕奉一昏主¶
三十餘年而無纎芥之𨻶此又霍光之所不能望也¶
故人患不誠茍誠忠孝舜之於父母伊尹之於太甲¶
終無間然者自仲逹之後人臣受六尺之&KR0009;因而取¶
之者多矣皆以地𫝑迫切置而不取則身必爲國必¶
<pb:KR4d0082_SBCK_009-7a>¶
亂至自比騎虎不可復下此亦自欺而已哉¶
　　晋武帝第二十五¶
立嫡以長不以賢立子以貴不以長古今之正義也¶
然堯廢丹朱用舜而天下安帝乙廢㣲子立紂而商¶
以亡古之人蓋有不得已而行之者矣得巳而不巳¶
不得巳而巳之二者皆亂也子非朱紂而廢天下之¶
正義君子不&KR0216;也子如朱紂而守天下之正義君子¶
不爲也漢髙帝始謂惠帝仁弱欲廢之而立如意旣¶
而知人心(在/之)太子也則&KR0230;廢立之議而用平勃平勃¶
(賢/皆)而權任均故惠帝雖没産禄雖横而援立文帝漢¶
<pb:KR4d0082_SBCK_009-7b>¶
室不病也武帝旣老知燕王旦廣陵王胥之不可用¶
也廢之而立少子任霍光金日磾上官桀桑羊以後¶
事當是時昭帝之賢否未可知而四人枉&KR0033;相半也¶
幸而昭帝明哲霍光忠良桀羊雖欲爲亂而不遂其¶
後復廢昌邑立宣帝而朝廷晏然無事蓋人君不幸¶
而立㓜主當如二帝屬任賢臣乃免於亂此必然之¶
𫝑也魏明帝疾篤而無子棄逺宗子而立齊王始欲¶
輔以曹宇曹宇而倖臣劉放孫賢不便宇肇之正勸¶
帝易以司馬仲逹曹爽齊王旣非天下之望而爽又¶
以庸才與仲逹姦雄爲對數年之間遂成簒弑之禍¶
<pb:KR4d0082_SBCK_009-8a>¶
晋武帝親見此敗矣惠帝之不肖羣臣舉知之而牽¶
制不&KR0216;忌齊王攸之賢而恃愍懷之小惠以爲可以¶
消未然之憂獨有一汝南王亮而不早用舉社稷齊¶
重而付之楊駿至於一敗𡍼地無足怪也帝之出齊¶
王也王渾言於帝曰攸之於晋有&KR0078;旦之親&KR0002;預聞¶
朝政則腹心不貳之臣也國家之事若用后妃外親¶
則有吕氏王氏之虞付之同姓至親又有吳楚七國¶
之慮事任輕重所在未有不爲害者也惟當後正道¶
求忠良不可事事曲設疑防慮方來之患也&KR0002;以智¶
猜物雖親見疑至於䟽逺亦安能自保乎人懷危懼¶
<pb:KR4d0082_SBCK_009-8b>¶
非爲安之理此最國家之深患也渾之言天下之至¶
言也帝不能用而用王佑之計使木子毋弟秦(東/王)都¶
督關中楚王瑋淮南王&KR0098;並鎭守要害以強帝室然¶
𣈆室之亂實成於八王吾嘗籌之如攸之親賢奪嫡¶
之禍非其志也不幸至此天下所宗宗社之計猶有¶
頼也如佑之計使子弟㩚兵以捍外患如梁孝王之¶
禦呉楚尚可若變從中起而使人人握兵以救内難¶
此與何進袁紹召丁原董卓以除宦官何異古人有¶
言擇福莫若重擇禍莫若輕如武帝之擇禍福可謂¶
不審矣¶
<pb:KR4d0082_SBCK_009-9a>¶
　　羊祜第二十六¶
善爲國者必度其君可與共患難可與同安樂而後¶
有爲故功成而無後憂晋厲公與楚共王爭鄭𣈆人¶
知楚有可乘之𨻶欒武子爲政欲出兵擊之日不可¶
以當吾世而失諸侯范文子不欲請釋楚以爲外懼¶
武子不能用夫文子非茍自安者也厲公侈而多嬖¶
寵諸大夫富而陵上國有大功則君臣不相安亂之¶
所自生也旣謀之不從出而遇楚猶欲避楚而歸旣¶
勝反國曰亂將作矣吾不可以俟使其祝宗祈死逾¶
年而厲公殺三郤立胥童欒書殺胥童弑厲公文子¶
<pb:KR4d0082_SBCK_009-9b>¶
雖死而免於大難子孫與晋國相終始范蠡事越王¶
句踐反自㑹稽撫人民厲甲兵七年而殺吳王夫差¶
歸未及國知越王之難與同安樂也扁舟去之卒免¶
文種之戮&KR0002;二子者可謂有先見之明矣范文子至¶
於自殺范蠡至於逃亡而不顧何則所全者大也晋¶
武帝旣受魏禪中原富強羣臣用命吳孫皓以滛虐¶
失衆有亡國之舋𣈆人習於長江之嶮以爲未可取¶
也羊祜爲襄陽守知其不能乆陳可取之計武帝納¶
之祜(進/又)王濬杜預以成㓕呉之功後世皆稱其賢吾¶
嘗論祐巧於䇿呉而拙於謀𣈆何以言之武帝之爲¶
<pb:KR4d0082_SBCK_009-10a>¶
人好善而不擇人茍安而無遠慮雖賢人滿朝而實¶
充荀朂之流以爲腹心使吳尚在相持而不敢肆雖¶
爲賢君可也吳亡之後荒於女色蔽於庸子踈賢臣¶
近小人去武備崇藩國所以兆亡國之禍者不可勝¶
數此則㓕吳之所從致也孟子曰入則無法家拂士¶
出則無敵國外患者國常亡故人常生於憂患而死¶
於安樂祜不慮此而銳於㓕吳其不若范文子逺矣¶
或曰吳㓕而𣈆亂此天命非人事也而羊祜何罪焉¶
吾應之曰爲國當論人事使祜不爲㓕呉之計孫皓¶
窮凶而死呉更立君則長江未可越也呉計不亡則¶
<pb:KR4d0082_SBCK_009-10b>¶
晋之君臣厲精不懈是呉不㓕而晋不亂也不猶愈¶
於呉㓕而晋亂乎祜之將死也武帝欲使卧護諸將¶
祜曰㓕呉不須臣自行但平吳之後當勞聖慮耳推¶
祜此言蓋亦憂在平吳矣憂在平呉而勇於㓕呉其¶
不&KR0002;范文子逺矣¶
　　王&KR0283;第二十七¶
聖人之所以御物者三道一也禮二也形三也易曰¶
形而上者謂之道形而下者謂之器禮與形皆器也¶
孔子生於周永内與門弟子言外與諸侯大夫言言¶
及於道者蓋寡也非不能言謂道之不可以輕授人¶
<pb:KR4d0082_SBCK_009-11a>¶
也蓋嘗言之矣曰參乎吾道一以貫之夫道以無爲¶
體而入於羣有在仁而非仁在義而非義在禮而非¶
禮在智而非智惟其非形器也故目不可以視而見¶
耳不可以聽而知惟君子得之於心以之御物應變¶
無方而不失其正則所謂時中也小人不知而竊其¶
名與物相遇輒捐理而徇欲則所謂無忌憚也故孔¶
子不以道語人其所以語人者必以禮禮者器也而¶
孔子必以教人非吝之也盖曰君子上逹小人下逹¶
君子由禮以逹其道而小人由禮以逹其噐由禮以¶
逹道則自得而不眩由禮以逹噐則有守(不/而)狂此孔¶
<pb:KR4d0082_SBCK_009-11b>¶
子之所以寡言道而言禮也若其下者視之以禮而¶
不格然後待之以刑辟三者具而聖人之所以御物¶
者盡矣三代以逺漢之儒者雖不聞道而猶能守禮¶
故在朝廷則危言在&KR0056;黨則危行皆不失其正至魏¶
武始號法術而天下貴名刑魏文始慕通遠而天下¶
賤守節相乘不巳而虛無放蕩之論&KR0313;於朝野何晏¶
鄧颺導其源阮藉父子漲其流而王&KR0283;兄弟卒以亂¶
天下要其終皆以濟邪佞成滛欲惡理法之成其姦¶
也故蔑弃禮法而以道自命天下之小人便之君臣¶
奢縱於上男女&KR0075;泆於下風俗大壞至於中原爲墟¶
<pb:KR4d0082_SBCK_009-12a>¶
而不悟王導謝安江東之賢臣也王導無禮於成帝¶
而不知懼謝安作樂於䘮期而不受教則廢禮慕道¶
之俗然矣東𣈆以來天下學者分亦爲南北南方簡¶
約得其精華北方深蕪窮其㧞葉至唐始以義䟽通¶
南北之異雖未聞聖人之大道而形器之&KR0003;備矣上¶
自郊廟朝廷之儀下至冠昏䘮祭之法何所不取於¶
此然以其不言道也故學者小之於是捨之而求道¶
&KR0115;&KR0115;而不可得也則至於禮樂度數之間字書形聲¶
之際無不指以爲道之極然反而察其所以施於世¶
者內則&KR0138;䛕以求進外則聚歛以求售廢端良聚茍¶
<pb:KR4d0082_SBCK_009-12b>¶
合杜忠言之門闢邪&KR0003;之路而皆以詩書文飾其僞¶
要之與王&KR0283;無異嗚呼世無孔孟使揚墨塞路而莫¶
之闢吾則罪人爾矣¶
欒城後集卷第九¶
