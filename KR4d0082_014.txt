# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.917407
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0348-014欒城集-卷第十四.
<pb:KR4d0082_SBCK_014-1a>¶
欒城集卷第十四¶
　　詩八十五首¶
　　　次韻王荐推官見&KR0009;¶
可憐衰病孰爲媒私喜鄰&KR0022;得儁才玉案愧無酬錦¶
繡木&KR0050;&KR0077;用報瓊瑰風流似欲傳諸謝格律猶應學¶
老梅始信山川出才士扁舟新自宛溪來(人也/荐宣)¶
　　　郭尉願惇夫以琳上人書詩爲示次韻¶
勉強冠裳四十餘同官早歲亦山居朝來過我三竿¶
日䄂有幽僧數&KR0083;書家住一㕓何計反官供五斛未¶
應無聞渠秋後來相訪脫粟藜羮只自如¶
<pb:KR4d0082_SBCK_014-1b>¶
　　　次韻汪琛監簿見贈¶
連宵暑雨氣如秋過客不來誰與遊頼有澹臺肯相¶
顧坐令彭澤未能休琴踈不辦彈新曲學廢誰令致¶
束脩慚愧邑人憐病&KR0180;共成淸净勸遲&KR0468;¶
　　　周昉畫美人歌¶
深宫美人百不知飲酒食肉事游嬉彈絲吹竹舞羅¶
衣曲終對鏡理鬓眉岌然髙髻玉&KR0107;垂&KR0031;鬟窈窕蕚¶
葉㣲宛轉躑躅從嬰兒&KR0029;楹俯檻皆有姿擁扇執拂¶
知從誰瘦者飛燕肥玉妃俯仰向背樂且悲九重深¶
逺安得窺周生執筆心坐馳流傳人間眩心脾飛瓊¶
<pb:KR4d0082_SBCK_014-2a>¶
小玉雲霧幃長風吹開忽見之夣魂淸夜那復追老¶
人衰朽百事非展卷一&KR0015;亦胡爲特付少年良所冝¶
　　　病中郭尉見訪¶
偶成三日寒兼&KR0044;知是多聞力未全却問藥王求妙¶
劑慙非摩詰巳虚圓勞公強說脩行漸顧我方爲病¶
垢纒應是床頭有新酒欲邀佳客故&KR0468;連¶
　　　病後¶
一經寒&KR0044;攻骸骨正似兵戈過室廬柱木支撑終未¶
穏筋皮収拾乆猶踈芭蕉張王要湏朽雲氣浮游畢¶
竟虚頼有衣中珠尚在病中㸃檢亦如如¶
<pb:KR4d0082_SBCK_014-2b>¶
　　　復病三首¶
　　　　其一¶
病作日短至病消秋氣&KR0004;山深足氛瘴俗儉少肴&KR0188;¶
藥亂曽何&KR0024;心安當自除朝庭閔流落巳是¶
　　　　其二¶
寒作埋氷雪&KR0044;攻投火湯今生那有此宿業未應亡¶
委順一無損力争徒自傷頽然付一榻是䖏得清凉¶
　　　　其三¶
一病五十日復爾當解官不才歸亦樂無食去猶難¶
黽勉人應&KR0015;低徊巳意闌舊師摩詰老把卷静中㸔¶
<pb:KR4d0082_SBCK_014-3a>¶
　　　送琳長老還大明山¶
身老與世踈但有世外縁五年客江西掃&KR0100;謝徃還¶
依依二三者示我馬祖禪身心忽明曠不受垢汚纒¶
偶成江東游欲别空悽然縁散衆亦去飄若風中煙¶
(去洞山聦老與聖寿全老化去/高安三長老去之甚熟别後文老)華陽本荒邑緇素¶
明星懸偶然得老尉舊依育王山璉公善知識不見¶
十九年我昔未聞道問以所入門告我從信入授我¶
普眼篇冉冉百尺松起自一寸根南歸髪盡白尺書¶
今始傳不知鄰邑中乃有門人賢百里走相訪觸&KR0044;¶
汁雨翻懷中出詩卷淸絶如斷蟬我&KR0244;病寒&KR0044;氣力¶
<pb:KR4d0082_SBCK_014-3b>¶
才緜緜空齋黙相向欲語不能宣永暇答佳意歸錫¶
鏘金環空有維摩病愧無維摩言¶
　　　病退¶
冷枕單衣小竹床卧聞秋雨滳心涼此間本净何湏¶
洗是病皆空豈有方示疾維摩元自在放身南嶽離¶
思量病根欲去眞源在昨夜夣遊何有鄉¶
　　　病後白髪¶
枯木自少葉不堪經曉霜病添衰髪白梳落細絲長¶
筋力從凋朽肝心罷激昻&KR0020;如秋後雨一度一淒涼¶
　　　答琳長老寄幽蘭白木黃精三本二絶¶
<pb:KR4d0082_SBCK_014-4a>¶
　　　　其一¶
谷深不見蘭生䖏追逐㣲風偶得之觧脫清香本無¶
染更因一嗅識眞知¶
　　　　其二¶
老僧似識衆生病乆在山中養藥苗白术黃精遠相¶
&KR0009;知非象馬費柔調¶
　　　次韻侯宣城題疊嶂樓¶
小邑來時路宣城最近隣樓臺百年舊花竹一畨新¶
豋覧春深日凝思病後身何時對樽酒重爲洗埃塵¶
　　　&KR0004;聞得校書郎示同官三絶¶
<pb:KR4d0082_SBCK_014-4b>¶
　　　　其一¶
讀書猶記少年狂萬卷縱橫曬腹囊奔走半生頭欲¶
白今年始得校書郎¶
　　　　其二¶
百家小邑萬重山慙愧斯民愛長官粳稻如雲梨&KR0037;¶
熟暫留聊復爲加飡¶
　　　　其二¶
病後濁醪都少味老來歡意苦無多臨行寂寞空相¶
對不作新詩柰客何¶
　　　　績溪二詠¶
<pb:KR4d0082_SBCK_014-5a>¶
　　　豁然亭¶
南㸔城市北㸔山每到令人意豁然碧瓦千家新渦¶
雨青松萬壑正生煙經秋卧病聞斤響此日豋臨&KR0018;¶
酒丹徑請諸君作佳句壁間題我此詩先¶
　　　翠眉亭¶
誰安雙嶺曲彎彎眉&KR0020;低臨户牖間斜擁千畦鋪濚¶
水稍分八字放遥山愁霏宿雨峯巒濕&KR0015;卷晴雲草¶
木閑忽憶故鄉銀色界舉頭千里見蒼顔¶
　　　辭靈惠廟歸過新興院書其屋壁¶
來時稻葉針鋒細去日黃花黍粒麄乆病終慙多厰¶
<pb:KR4d0082_SBCK_014-5b>¶
政豐年猶喜慰耕夫青山片片添紅葉渌水星星照¶
白&KR0161;東觀校讎非老事眼昏那復競鉛朱¶
　　　郭尉惠古鏡¶
凜如秋月照虛空遇水留形處處同一瞬自成千億¶
月精神依舊滿胷中(巳精神故解之云/俗言以鏡予人損)¶
　　　歙縣歲寒堂¶
檻外甘棠錦繡屏長松何者擅亭名浮花過眼無多¶
日勁節凌寒盡此生暗長茯苓根自大旋収金粉氣¶
尤清長官不用求琴譜但聽風聲作弄聲¶
　　　邵武游氏老人三淸堂紫芝¶
<pb:KR4d0082_SBCK_014-6a>¶
黒&KR0027;赤鳯早逢師白髪蒼顔老不衰丹鼎一凡深自¶
祕紫芝三葉却先知煙薫晴日雲容薄色凝秋霜玉¶
性竒何日刀圭救羸病盡芟荆&KR0068;種交梨¶
　　　神宗皇帝挽詞三首¶
　　　　其一¶
稽古堯無作勤&KR0022;禹有功政新天地力事攺漢唐風¶
禮樂寰中盛梯航海外通華封徒有誦龍御忽乘空¶
　　　　其二¶
承平終不䖏付託重艱難統接神孫正人依聖母安¶
橋山封劒佩原廟見衣冠萬國纒哀䖏髙陽檜栢寒¶
<pb:KR4d0082_SBCK_014-6b>¶
　　　　其三¶
取士忘䜹賤量書廢&KR0230;興芻言本何益玉殿最先豋¶
日角依俙想堯言涕泗稱龍髯遠莫及零淚凍成氷¶
　　　舟過嚴陵灘將謁祠豋臺舟人夜解及明巳¶
　　　遠至桐廬望桐君山寺漂&KR0261;可愛遂以小舟¶
　　　遊之作二絶¶
　　　　其一¶
扁舟怱草出山來慚愧嚴公舊釣臺舟子未應知此¶
恨夣中飛楫定誰催¶
　　　　其二¶
<pb:KR4d0082_SBCK_014-7a>¶
嚴公釣瀬不容㸔猶喜桐君有故山多病未須尋藥¶
録從今學取衲僧閑¶
　　　沂潮二首¶
　　　　其一¶
潮來海若一長呼潮去蕭條一吸餘&KR0004;見千艘委泥¶
土忽浮萬斛沂空虛映山少避曾非乆借&KR0020;前行却¶
自如天地尚遭人意料乘時使氣定麄踈¶
　　　　其二¶
疋練縈回出海門黃泥先變碧波渾&KR0004;來似欲傾滄¶
海正滿真能倒百源流枿飛騰竟何在扁舟聛睨乆¶
<pb:KR4d0082_SBCK_014-7b>¶
仍存自慚不作山林計來徃終隨萬物奔¶
　　　贈王復處士¶
候潮門外王居士平昔交遊遍海涯本種杉松爲老¶
計晩將亭榭付隣家爲生有道終安隱好事來遊空¶
嘆嗟猶有東牟舊詩飬忻然對客展龍蛇(園亭子讐/王君舊有)¶
(項以貧故鬻之矣/兄名之日種徳其亭)¶
　　　張愓山人卽昔所謂惠思師也余舊識之於¶
　　　京師忽來相訪茫然不復省徐自言其故戲¶
　　　作二小詩贈之¶
昔日髙僧今白衣人生變化定難知故人相見不相¶
<pb:KR4d0082_SBCK_014-8a>¶
識空怪解吟無本詩¶
聽誦長江近章句喜逢澄觀巳冠巾醉吟揮弄清湖¶
水誰信從前戒律人¶
　　次韻子瞻送楊傑主客奉詔同髙麗僧逰錢塘¶
人言長安遠如日三韓住䖏朝日赤飛帆走馬入齊¶
梁却渡呉江食呉橘玉門萬里唯言九行人淚墮陽¶
關酒佛法西來到此閒遍滿曽如屈伸手出家王子¶
身心虛飄然渡海如過渠逺來欲見傾盆雨屬國眞¶
逢戴角魚至人無心亦無法一物不見誰爲敵東海¶
東邉定有無拍手&KR0015;作中朝客¶
<pb:KR4d0082_SBCK_014-8b>¶
　　　寄龍井辯才法師三絶(并叙)¶
　輙自績溪&KR0170;恩召還將自宣城沿大江以歸家兄¶
　子瞻以書告曰不如道歙溪過錢塘一觀老兄遺¶
　迹輙用其言旣至呉中迫於水涸不能乆&KR0468;十月¶
　八日遊上天笁子瞻昔與辯才師相好今隔南山¶
　不得見乃作一小詩以寄之¶
我兄教我過東呉遺墨山間無䖏無忽報冬潮催出¶
堰俗縁深重道心麄¶
山色青&KR0115;葉未紅湖光凝碧曉無風行窮上下兩天¶
笁望㫁南山龍井龍¶
<pb:KR4d0082_SBCK_014-9a>¶
井水中藏東海魚側盆翻雨洗凡夫隔山欲共公相¶
見莫道從來一滳無¶
　　　元絳參政挽詞¶
呉越朝天功在民當年&KR0056;相亦仁人曽孫終與元豐¶
政故老猶知異代因吏治淸明開白日文詞俊發吐¶
青春鄴都從事堂中客涕灑髙原栢子新¶
　　　過王介同年墓¶
平生使氣坐生風徐扣方知學有功應奉讀書無復¶
忘虞翻忤物目甘窮埋根射策乆彌奮投老爲&KR0022;悍¶
莫攻墳木未湏驚巳拱少年我亦作衰翁(同登制科/昔与中甫)¶
<pb:KR4d0082_SBCK_014-9b>¶
(今巳老矣/僕年最少)¶
　　　將遊金山&KR0009;元長老¶
麄砂施佛佛欣受怪石供僧僧不嫌空手逺來還要¶
否更無一物可増添¶
　　　元老見訪&KR0468;坐具而去戲作一絶調之¶
石霜舊奪裴休笏坐具只今君自&KR0468;留放書房還會¶
否受降曽不費戈矛¶
　　　元老和示小詩自謂非戰之罪復作一絶并¶
　　　坐具還之¶
請君却領彌天具不欲終収䧟虎名莫道昬沉非戰¶
<pb:KR4d0082_SBCK_014-10a>¶
罪何如不戰屈人兵¶
　　子瞻與長老擇師相遇於竹西石塔之間屢以¶
　　　絶句贈之又&KR0468;書邀輙同作遂以一絶繼之¶
逺老陶翁好弟兄虎溪廬阜乆逢迎何湏更要經平¶
子清議從來貴士衡¶
　　　髙郵贈别杜介供奉¶
淮南魚米年年賤直便歸休無俸錢錦背圖書何益¶
事塵生弦筦正參禪逢人未廢一樽酒送客長隨百¶
里船世上得如君自在不須開府事開邉(迭家兄子/嵗先去年)¶
(復&KR0468;此相别/瞻至高郵今年)¶
<pb:KR4d0082_SBCK_014-10b>¶
　　　答王定國問疾¶
五年竄南荒頑質不伏病吸淸吐濁穢氣練骨隨勁¶
澹然乆忘歸寂寂就遐屏國恩念流落牽挽&KR0140;隣境¶
　舟泝長江藤鞋過重嶺峽深蔦蘿惡山嶮崖石橫¶
　台夏&KR0004;發氛霧秋愈盛菘薤食有時豚羔詎曾省¶
　開訟氓入日晏鴦舌競肝脾得寒&KR0044;氷炭迫晨暝¶
　醫固空踈蠻覡剌麄猛老妻但坐哭遺語未肯聽¶
　子亦在床一卧昬不醒思歸未可得即死付前定¶
　如性終在冉冉歳將冷筯骸稍輕安冠服強披整¶
　方厭苓术日食禁醪茗髪衰亂隨&KR0808;骨瘦空㸔影¶
<pb:KR4d0082_SBCK_014-11a>¶
簿書勉復親環玦非所請馬老固伏&KR0491;槎流舊安井¶
凌兢就輕車邂逅出脩綆此生誠夢幻俛仰成弔慶¶
故人枉新詩萬里慰孤耿賞音我非曠斵鼻君眞郢¶
南遷昔所同卧疾今亦並遠行信由天未死庸非命¶
歸舟正飄兀齋舎念淸浄作書附鴻翼去路瞻斗柄¶
閘水漸安流呉音未全正一樽對淸言及此冬夜水¶
　　　和子瞻次孫覺諫議韻題邵伯間上斗野亭¶
　　　見寄¶
扁舟未遽觧坐待兩閘平濁水汙人思野寺爲我淸¶
昔遊有遺咏枯墨存髙甍故人獨末來一樽誰與傾¶
<pb:KR4d0082_SBCK_014-11b>¶
北風吹㣲雲莫寒依月生前望&KR0022;溝路却指鐡甕城¶
茅簷卜茲地江水供晨烹試問東坡翁畢老㡬此行¶
奔馳力不足隱約性自明早爲歸耕計免慙老僧榮¶
(陽蒜山下此亭正當㷌路故云尔/僧榮斗野主人也子瞻&KR0005;卜居丹)¶
　　　次韻子瞻題泗州監倉東軒二首¶
局輿嫋嫋渡浮梁吏隱知君&KR0009;一倉十里遊㸔飛皁¶
盖小軒相對有壺槳淸宵徃徃投車轄永日霏霏散¶
篆香留滯淮南乆仍樂莫年何意復爲郎¶
萬斛塵飛日爲霾無心退食自成齋梅生紅粟&KR0004;迎¶
臘魚躍銀刀正出淮卧病空㸔帆度磧誦詩猶記雪¶
<pb:KR4d0082_SBCK_014-12a>¶
填堦夾河南北俱形勝且借髙城作兩崖¶
　　　答顔復國愽¶
&KR0010;晩河水留畫船一軒脩竹喜蕭然詩詞温厚新成¶
格道論精㣲近入樿病後不勝清醑釅别時仍得舊¶
書傳欲成古史須咨考陋巷何因接尺椽¶
　　　次韻王定民宣德¶
彭城寺壁㸔詩來顔氏瓢樽偶共開茅屋未完先鑿¶
沼竹林成後想冝梅新詩妙絶難爲繼髙論㣲低得¶
共陪第一詞人生不識茲行尚喜揖君才¶
　　　河氷¶
<pb:KR4d0082_SBCK_014-12b>¶
扁舟多艱虞與我平日&KR0124;&KR0004;乘滂洋流旋渉凍淺地¶
日西隂風作夜半流澌至悄然孤寂枕覺此凝冽氣¶
河聲噤不喧燈花結復墜忽來觸舟去聲與裂帛似¶
平明發窓扉吏卒疆未起奔騰陣馬過洶湧晴雲駛¶
紛紛散環玦卷卷浮席&KR0013;匯流忽騰蹙曲岸相撑抵¶
欹危起丘山汗漫接州沚連艘恣凌轣千槌競紛委¶
剛強&KR0004;悍頑潰散終&KR0013;靡掃除就虛曠沿沂弄清泚¶
我行無疾除乘流得坎止偶然迫還期愧此墮十指¶
隂陽有定數開塞亦常理窮冬治舟行嗟此豈天意¶
　　　復賦河氷四絶¶
<pb:KR4d0082_SBCK_014-13a>¶
客心凜凜怯寒氷擁&KR0260;無言夜漏深河伯似知歸意¶
速風號西北故相禁¶
春來歸夣劇飛鳬夜半流澌擁舳艫似勝去年彭蠡¶
口雪封廬岳浪翻湖¶
朝來縣令借長船仍遣千夫上下牽不惜瓊瑶分衆¶
手貪㸔雲片滿河堧¶
輕紈破碎珮環流顛倒鏘鳴亂觸舟解紼投篙曾不¶
顧不知何䖏擁汀洲¶
　　　河氷稍觧喜呈王&KR0244;歸¶
&KR0468;滯江湖白髪生西歸猶苦凍峥嶸春風未到氷先¶
<pb:KR4d0082_SBCK_014-13b>¶
解河水&KR0004;深船自輕去國偶然經晝夣逢人稍欲問¶
都城覊鴻共有成行喜雙鯉應將尺素迎¶
　　　河氷復結復次前韻¶
懊惱河氷散復生徂年近巳失峥嶸身&KR0468;短舫厭厭¶
睡目送飛鴻一一輕引繂低徊疑上坂打凌甚苦辛¶
攻城東風憐我歸心速稍變楊梢百里迎¶
　　　題南都&KR0468;守妙峯亭欲¶
我豋妙峯亭欲訪德雲師春陽&KR0013;原野濉渙含流澌¶
未復桃李色稍增松桂姿孑夫東來檣冉冉將安之¶
萬物委天運此身免奔馳悵然懐舊遊一丘覆茅茨¶
<pb:KR4d0082_SBCK_014-14a>¶
淸冷乆沮洳文雅空頽隳提&KR0157;二三子醉倒春風吹¶
不見妙峯處安知德雲期南遷乆忘反有獲空自知¶
歸來覽新構怳然發深思逺行極南海此地&KR0004;不移¶
酌我一斗酒盡公終日嬉德雲非公歟相對欲無詞¶
　　　次韻發運路昌衡淮南見山堂¶
疊石&KR0004;成得賜環未應苔蘚上蒼顔據鞍華岳旌旄¶
裏回首淮山夢想間烽火日傳西塞静丘陵應伴壯¶
心閑終南太白皆公有肯向庭中更作山¶
　　　送戴朝議歸蜀中¶
岷山招我早歸來劔閣橫空未易回北叟忽驚鶗鴃¶
<pb:KR4d0082_SBCK_014-14b>¶
晩西轅欲及海棠開避仇賦客親耕來因亂詩翁著¶
酒杯但愛江山無一事爲言父老莫相猜¶
　　　後省&KR0004;成直宿呈子瞻二首¶
掖垣&KR0004;罷斧斤響棟宇猶聞松桂香江海蹔來俱野¶
客雲霄並直愧華堂月明似與人煙逺風細㣲聞禁¶
漏長諫草未成眠未穏始知天上極淸凉¶
射䇿當年偶一時對床夜雨失前期廬間還徃無多¶
地夢裏追尋亦自疑螭墨屢乾朝巳乆囊封希上出¶
猶遲茅簷半破松筠老歸念蕭然欲語誰¶
　　　次韻子瞻送陳睦龍圖出守潭州¶
<pb:KR4d0082_SBCK_014-15a>¶
海上石橋餘折棟大舶記君過鐡甕東行萬里若乘¶
空老蜃長鯨應入鞚波摇風卷卧不起免教髀肉鞍¶
磨痛歸來過我話艱苦驚汗津津尚流汞海涯風物¶
畫成圖錯落天呉兼紫鳯至今想象隔人事徃徃風¶
濤吹畫夢長沙欲徃厭飛楫幸有千兵作迎送文章¶
淸逸世少比科第峥嶸聲自重遠行屢屈衆所歎出¶
祖誰攀車故動明朝皷角背王城莫聽單于吹曉弄¶
(都見奉往返故此詩言之/子雍其使三韓轍時在南)¶
　　　送千之姪西歸¶
京洛東遊&KR0010;月深相逢&KR0004;喜解㣲吟夢中助我生池¶
<pb:KR4d0082_SBCK_014-15b>¶
草别後同誰飲竹林文字成家憐汝在風流似舊慰¶
人心便將格律傳諸弟王謝諸人無古今¶
　　　駕幸親賢宅贈隨駕諸公¶
日日南風夜氣煩一聲鳴蹕萬人㸔禁溝飛水淸黃¶
道凉殿分氷遍從官急&KR0040;未成昏觀闕㣲飊稍覺泛¶
和鑾相㸔揮汗塵埃裹散髪何人舊不冠¶
　　　次韻子瞻飲道者院池上¶
&KR0040;氣凉侵殿河流滲入池黃粱瀹魚子白酒㵼鵝兒¶
風細&KR0004;生䄂塵淸免汙眉郊行不意得拂壁㸔題詩¶
　　　答孔平仲惠蕉布二絶¶
<pb:KR4d0082_SBCK_014-16a>¶
裘葛終年累巳輕薄蕉如霧氣&KR0057;淸應知浣濯衣稜¶
敗少助晨趨萃蔡聲¶
燈籠白葛扇裁紈身似山僧不似官更得雙蕉縫直¶
掇都人渾作道人㸔¶
　　　次韻朱光庭司諫喜雨¶
焦枯連夏火洗濯待秋霖都邑溝渠净郊原黍豆深¶
流膏侵地軸晴意動風琴誰似臣居易先成喜&KR0040;箴¶
　　　次韻光庭省中書事¶
放浪江湖乆惰慵安排誰置從官中麄踈空與延和¶
對開納&KR0004;還正觀風二鄙兵銷眞帝力四方&KR0040;足自¶
<pb:KR4d0082_SBCK_014-16b>¶
天功時將一勺傾滄海漫使人知逹四聦¶
　　　送張恕朝奉南京薟判二首¶
楚&KR0521;呉柑&KR0004;著霜梁園官酒試羔羊老如計相非無¶
齒淸似留候未却糧杖履梢通賔客過殽&KR0188;要遣子¶
孫嘗詔書委曲如公意幕府新除朱紱郎¶
朱紱寒家罷倚門&KR0468;都無事最冝親下車趨走驚隣¶
舎決獄平反慰老人相見只今多邂逅舊遊他日半¶
埃塵何年重起扁舟興會作東湖十日賔¶
　　　送賈訥朝奉通判眉州¶
歸念長依落日邉壺漿今見逆新官聲傳巳覺謳歌¶
<pb:KR4d0082_SBCK_014-17a>¶
遍身到前知政令寛民病賢人來巳暮時平蜀道木¶
無難明年我欲脩桑梓爲賞庭前荔子丹(归有荔支/眉州倅&KR0550;)¶
(甚大/二株)¶
　　　次韻黃庭堅學士狌毛筆¶
不悟身邉一斗紅聖賢隨世亦時中何人知有中書¶
巧縳送能書陳孟公¶
　　　李誠之待制挽詞二首¶
脫遺章句事經綸滿腹龍蛇自屈伸南駕威聲傳絶¶
域西征舊恨失姦臣空&KR0468;諫䟽驚頽靡終託詩詞話¶
苦辛直氣如雲未應盡一雙嗣子亦騏驎¶
<pb:KR4d0082_SBCK_014-17b>¶
濟南風物在西湖湖上逢公&KR0004;下車談&KR0015;樽前伏齊¶
虜旌旗門外聽除書一封未奏先焚草三黜歸來便¶
種&KR0188;淚落西堂歌酒地杉松空見&KR0010;寒餘¶
　　　司馬温公挽詞四首¶
白髪三朝舊青山一布衾封章&KR0468;帝所德澤在人心¶
未起謳吟切來歸故託深楊公不乆住天意定難忱¶
　　　又¶
決䇿傳賢際危言變法&KR0004;紛紛㸔徃事一一驗遺書¶
富貴終何有清貧只自如西州不忍過行哭便回車¶
　　　又¶
<pb:KR4d0082_SBCK_014-18a>¶
區區非爲巳懇懇欲亡生力盡心終在身忘&KR0020;亦成¶
遺民抛劔㦸故老半公&KR0056;魏丙生前友俱傳漢相名¶
　　　又¶
少年眞狷淺射䇿本麄踈欲廣忠言地先収衆棄餘¶
流離見更化邂逅捧除書趙孟終知厥他人恐罵予¶
　　　送表弟程之元知楚州¶
與君外兄弟&KR0004;如一池魚中年雲&KR0040;散各異澗谷居¶
客舎復相從語極長欷歔青衫奉朝謁白髪驚晨梳¶
百年不堪把一樽歡有餘淸言我未厭昨夜聞除書¶
淮南旱巳乆疲民食田&KR0188;話發上供米仍䟽古邘渠¶
<pb:KR4d0082_SBCK_014-18b>¶
要湏賢使君均此積&KR0010;儲徑乘兩槳去不待五馬車¶
别離難重陳勞徠不可徐政成得召節&KR0010;晩當歸歟¶
　　　送王震給事知蔡州¶
朝廷入忘返冠蓋如雲屯賢哉貴公子獨以民社言¶
西臺出命書落筆波濤翻東臺典封駮坐惜日月奔¶
試劇得上蔡髙卧強東藩旱&KR0010;獨多麥時雨如傾盆¶
鈴軒省鞭抶幕府多壺樽逡巡文字樂斥去簿領煩¶
賜環行當至坐席恐未温三槐日成隂富貴屬曽孫¶
　　　送王廷老朝散知虢州¶
滿腹貯精神觸手會衆理一廢十五年直坐才多爾¶
<pb:KR4d0082_SBCK_014-19a>¶
我昔遊宋城憶始識君子簿書填丘山賔客亂蜂螘¶
出尋城下宅屢屣床前履清談如鋸木落屑紛相委¶
解頥自有樂置酒姑且止逡巡破黃封婉娩歌皓齒¶
風髙熊正白霜落&KR0521;&KR0004;紫夜闌意未厭河斜客忘起¶
歸來笑僮僕&KR0044;醉未曾爾江湖一流蕩歡意日頽弛¶
西還經舊遊相逢值新喜詔催西州牧門有朱轓柅¶
都城挽不住山賊近方侈提刀索崖谷援桴動閭里¶
居家百無與王事非有巳何日却休官復飲梁王市¶
　　　送魯有開中大知洛州次子瞻韻¶
仲連雖不仕而非綺與園逡巡&KR0015;談間屨觧戰鬬蘩¶
<pb:KR4d0082_SBCK_014-19b>¶
子敬識二孫長揖鼓鼙喧意氣感周郎振䇿起江村¶
二賢繼英風千載爲髙門曾孫事仁祖風義夙所敦¶
臺閣餘故事父老稱遺言白髪識公子十載友元昆¶
婆娑乆不試俛仰色逾温五馬忽嘶鳴朱輪夾征軒¶
旌旄隔河至部曲㡬人存銅虎不可留芻狗行當燔¶
秋潦決河防遺&KR0058;化驚䰟憂心念千里何暇把一樽¶
西城叩門别南風吹㡌飜嗟我限出謁未敢逾短垣¶
新晴水尚壯想見民驚奔安得萬丈堤止此百里渾¶
姑爾救一境誰當理其源百聞貴一見尺書爲我論¶
欒城集卷第十四¶
<pb:KR4d0082_SBCK_014-20a>¶
#+PROPERTY: JUAN 14
#+PROPERTY: FILE SB04n0350-014欒城集後集-卷第十四.
<pb:KR4d0082_SBCK_014-1a>¶
欒城後集巻第十四¶
　　大行太皇太后諡冊文一首¶
維元祐某年歲次甲子某月甲子朔某日甲子孝孫¶
嗣皇帝臣謹再拜稽首言曰臣聞聖人之興黙契天¶
運昔真祖仁祖之際章獻臨御歲周一紀實能協和¶
神人以綏靖國家逮我聖考蚤厭萬國惟末小子未¶
堪多難則亦聖祖母躬受其艱始終九年臣民以寧¶
社稷以固欲報之德未獲其所惟周人以諱事神以¶
諡易名明詔聖德以示後嗣庶幾不忘世以為憲㳟¶
惟大行太皇太后實天生德作合皇祖無私如天溥¶
<pb:KR4d0082_SBCK_014-1b>¶
愛如地内自宮省之秘外薄華戎之廣丕冐德澤以¶
生以成昔在景德北戎弗若時則烈武參定大計師¶
次澶淵克遂有功南北㡳定垂九十年民獲養生送¶
死功書&KR0166;彜澤加于後及我仁祖將援宣孝以奠天¶
位亦惟慈聖實以從母先識潛德宜于室家施及朝¶
廷元豐之末天地震裂疾方彌留羣公&KR0056;士拱手相¶
視罔知所措而大策中定與天為謀肆時沖人實生¶
神噐帷幄旣施號令時敘稽于衆庶庸一二老政無¶
舊新以便民為先人無戚疏以守正為用故士耻奇¶
衰民知嚮方耕田而食遂㡳于今雨暘小愆責躬菲¶
<pb:KR4d0082_SBCK_014-2a>¶
食飢饉時告振廩輟漕憂世之心常若(及/不)人頼其賜¶
神享其誠熏然和平無大烖害閒修咸平之政大弛¶
逋責中外所釋以千萬計飢寒(得/者)以衣食流散者得¶
以安處歌舞之音流于(方/四)遼人恃和時肆猾姦一聞¶
信義然知畏迄無一言之爭夏人恃逺更出侵擾一¶
被恩德屢畔仍屈卒為乞盟之計雖燕處子中實大¶
乂千萬邦究觀設施莫見其眹惟約心以公自二王¶
一主洎于外家均遇(法/以)無僥倖之求處躬以儉自飮¶
食服噐至于宮室取足于用無華靡之飾雖履大位¶
以天下(而/養)歲月之奉子弟之薦猶視長樂之故是以¶
<pb:KR4d0082_SBCK_014-2b>¶
貴戚近習相視而愧元臣耋老聞風而歎不言而化¶
成不威而心服自三代漢唐一人(已/而)若夫先后舊儀¶
具(在/有)司每自抑畏置而弗舉受冊之禮當在文德也¶
而退即於崇政明堂之賀當在集英(而/也)儀止於東闈¶
將成宣光則原廟之設自處於治隆將損任子則族¶
人之恩下比於列辟凡輕於約身而(於/重)違禮推之庶¶
政蓋有不可勝言者矣臣夙遭閔凶未習師保之訓¶
提携閔閔若農之望歲誘之以詩書之樂滋之以勸¶
講之良示之以聽納之寛導之以決斷之明久而弗¶
忘遂以成性方將率德以自廣致養以盡誠而命之¶
<pb:KR4d0082_SBCK_014-3a>¶
弗知哀恫邦國臨朝惘然未知攸濟易月之制旣弗¶
敢違因(之/山)期兹復以告是用博訪于卿土受命于祖¶
宗惟德之至不可以名言而功之隆不可以數舉敢¶
因古人一惠之義益以累朝四謚之法庶以盡子孫¶
之誠而慰海内之望謹遣攝大尉右光祿大夫守尚¶
書左僕射兼門下侍郎上拄國汲郡開國公食邑六¶
千三百戶食實封二千戶臣呂大防奉冊實上尊諡¶
曰宣(聖/仁)烈太皇太后伏惟靈德在天令名垂世光配¶
廟祐賁子太史没而不亡永永無極於乎哀哉謹言¶
　　進諡冊文劄子一首¶
<pb:KR4d0082_SBCK_014-3b>¶
(臣)奉敇差撰大行太皇太后諡冊文并諡書冊諡寶¶
者臣學以病衰書無師法受命震恐久不成章然念¶
頃自元祐之初召還諌省漸更侍從復預丞弼前後¶
八載未嘗一日不在朝廷耳聞號令目覩風化躬侍¶
帷幄親承德音其於大行太皇太后聖德休功實稍¶
究萬一况近者因稟呈諡法復面承聖訓稱道盛美¶
多昔所未聞雖文訶鄙拙不足以稱陛下追崇聖母¶
孝思罔極之懐而直紀事實畧無一詞稍涉虛美施¶
之四方可以無愧其冊文謹先繕寫進呈謹進¶
　　改園為陵山陵手詔一首¶
<pb:KR4d0082_SBCK_014-4a>¶
大行太皇太后受遺稱制保佑眇躬勤勞九年阜安¶
四海大德未報奄棄東朝布宣末命中外悲怛永惟¶
平日謙㳟之至意每避先后臨御之常儀逮兹遺言¶
止以園陵為號旣非朕尊崇之本志又失臣下愛戴¶
之誠心宜詔有司易園陵為山陵餘㳟依遺誥¶
　　擬答西夏詔書一首¶
鴻惟祖宗兼覆中外眷爾西夏號為父子之邦依我¶
至仁世享爵秩之賜雖叛服非一而懐柔有常頃朕¶
纘服之初深示含容之意釋其往事加以新恩而冊¶
命之使方還冦攘之兵巳發將吏憤怒卿士獻言請¶
<pb:KR4d0082_SBCK_014-4b>¶
興問罪之師以詰稱亂之故朕念爾在位未久勢不¶
自由有臣弗率衆則何咎遂命戢兵以竢尋亦欵塞¶
自歸仍念兵禍以來諸族咸弊是用棄四寨山川之¶
廣畀每歲賚予之豐開懐不疑施德過厚方畫疆而¶
㑹議忽掃境以乘虛再犯誓言專求小利罔念自焚¶
之禍屢出無名之師眷彼遺民皆吾赤子姑勑邊吏¶
止為保境之謀亦許兵間勿拒悔禍之請今觀所奏¶
良副本心接刃之殃非從我始來庭之順豈不爾容¶
然尚託詞鄰邦失誠請之意多求邊壤非欵伏之宜¶
蓋中國舊疆西蕃故地已有前詔不係可還况復本¶
<pb:KR4d0082_SBCK_014-5a>¶
國前後背誕之餘難執向來委曲聽從之命應今來¶
所奏乞除延州塞門塞本非所賜已指揮鄜延經略¶
司依前後朝㫖分畫及通逺軍定西城東北界見有¶
漢蕃兵民住坐去處巳指揮&KR0265;河經略司依前後朝¶
㫖興夏國啇量分畫可差官前去熈州議定其餘並¶
依所乞仍候畫異了日依例别進誓表然後常貢&KR0010;¶
賜一切復初朕本推誠心坦無疑間雖經反覆猶示¶
寛恩尚恪守於信言庻永綏於蕃服¶
　　擬殿試策題二首(凖備/元祐中)¶
皇帝若曰朕奉承祖宗丕緖上觀三王下覽漢唐考¶
<pb:KR4d0082_SBCK_014-5b>¶
其為治之實商周之際其政成於禮樂而以法令輔¶
之至於漢唐其術一出於政刑禮樂雖設而非其所¶
以為治矣是以三代之盛教化明於上習俗成於下¶
後世有不能繼者然其治亂盛衰朕蓋有疑焉自三¶
代聖賢之君没而子孫陵替亦與漢唐無異豈禮樂¶
刑政之効遂無以大相過耶今自祖宗創業積之百¶
餘年間律令明具公卿奉法郡縣循理兵民安業大¶
盜不作四夷馴服求之前世未有治安若此其久也¶
其所以度越三代而超絶(唐/漢)者祖宗何術而臻此哉¶
雖然朕夙夜東朝祇服明訓居安慮危若蹈泉谷水¶
<pb:KR4d0082_SBCK_014-6a>¶
惟近歲之治雖㪚利施惠以賙窮困而民日益貧雖¶
勤身節用以阜財賦而官日益匱役民之力將以厚¶
其財也而民或告病馭吏以寛將以責其耻也而吏¶
滋不肅河決而西導之使東費不貲矣而功不就羗¶
弱不振招之使來謀旣久矣而約不定此六者皆今¶
日之所當慮也子大夫明於古今其講之詳矣恃祖¶
宗磐石之固而忽今日之患則朕所不敢因今日之¶
安而推求祖宗致治之術則士之所當知也其悉心¶
以陳勿畏疑朕將親覽庶幾有補焉¶
朕惟天下之治湏才以濟凡吾左右前後之(臣)皆儒¶
<pb:KR4d0082_SBCK_014-6b>¶
者矣毎三歲一舉所取必累數百猶懼草野之中耆¶
舊好學之士有或遺焉而不用者是以親策于廷子¶
大夫幼而習之長而欲行之閱天下之義理多矣凡¶
平昔之所懐而欲效之于上者皆何事乎朕旣不敏¶
不明惟取士之道未得其要今大學之士動以千計¶
四選之士員累數萬而臨事須才或患不足引而進¶
之則官冗於上抑而排之則士壅於下將制厥中其¶
道何由子大夫身處其間而有不知其說者乎蓋唐¶
虞稽古建官惟百夏商官倍亦克用乂今設官之衆¶
數倍於古蓋尚有可并省者矣古語有之省事不如¶
<pb:KR4d0082_SBCK_014-7a>¶
省官信如斯言則士又何以處之子大夫其推言本¶
統以開釋朕意¶
欒城後集巻第十四¶
<pb:KR4d0082_SBCK_014-7b>¶
