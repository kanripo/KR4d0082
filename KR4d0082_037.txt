# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.948558
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0348-037欒城集-卷第三十七.
<pb:KR4d0082_SBCK_037-1a>¶
欒城集卷第三十七¶
　右司諌論時事一十六首¶
　　乞賑救淮南飢民狀¶
右臣訪聞淮南乆旱雨全未足二麥並巳枯死浙中¶
米價雖賤而運河無水客旅不至米斗&KR0033;一百七十¶
以來民間闕食甚覺不易而所在官吏並未見賑濟¶
及奏請别作處置臣竊見頃立義倉至今巳將十年¶
所聚粮斛數目甚多每遇災傷未嘗支散一粒民情¶
深所不恱臣欲乞指揮淮南官司先將所管義倉米¶
數隨處支與闕食人户兼將常平米减價出賣及取¶
<pb:KR4d0082_SBCK_037-1b>¶
問監司州縣因何並不曾申請擘劃兼乞體訪諸路¶
如有似此闕食去處一例施行謹録奏聞伏候勑㫖¶
　　乞廢忻州馬城鹽池狀¶
右臣訪聞河東除晋絳慈隰州舊賣觧鹽外其餘州¶
縣盡只賣末利東西兩監鹽民間未嘗闕鹽食用(元/自)¶
豐二年後來前宰相蔡確兄礪等始議創添忻州馬¶
城池鹽其鹽夾硝味苦人不願買故自四五年來作¶
分數抑賣與鋪户多有訴免去年轉運司以此申乞¶
住收馬城池鹽而虞部李閎畏避蔡礪權𫝑曲生問¶
難自去年六月以來行遣未了&KR0077;符下提舉司相度¶
<pb:KR4d0082_SBCK_037-2a>¶
意在觀望不肯依實定奪臣欲乞下河東轉運司結¶
罪保明只將永利東西兩監鹽供賣本路諸州有無¶
闕事如委無妨闕即乞依所請住収馬城池鹽依舊¶
只賣永利東西兩監鹽仍乞取問蔡礪等建議害民¶
及虞部官吏希合權要故作拖延情罪依法施行謹¶
録奏聞伏候勑㫖¶
　　貼黄訪聞忻州曾申本路轉運司乞枷銅鋪户¶
　　前來買鹽以此顯見人情不願¶
　　　再乞放積欠狀¶
竊見三省同進呈臣前奏乞將民間官本債&KR0018;出限¶
<pb:KR4d0082_SBCK_037-2b>¶
役錢及酒坊元額罰錢見今資産耗竭實不能出者¶
令州縣監司保明除放事奉聖㫖節文令户部勘㑹¶
應係諸色欠負科名數目仍契勘欠户見今各有無¶
抵當物力開具保明聞奏臣竊謂朝廷將施舍巳責¶
救民於溝壑之中其施行節次常如救焚不可少緩¶
前件指揮令户部開具欠户見今抵當物力此事不¶
在户部惟州縣可見若令户部取之州縣文字徃來¶
動經&KR0010;月反覆問難何時了絶攺民之急不(如/當)此此¶
乃有司出納之常度而非朝廷救災之體如陛下將¶
布德施仁以収民心荅天意旦使惠澤滂流雖民間¶
<pb:KR4d0082_SBCK_037-3a>¶
小有僥倖何損於德况此積欠經渉乆遠凶歲疲民¶
空煩鞭箠必無所得縱獲毫末無&KR0024;國計乞特降朝¶
㫖直下諸路監司與州縣一面依下項除放結罪保¶
明聞奏所貴小民早&KR0013;聖恩不至失所别致生事謹¶
具條件如後¶
　一官本債負在京乞委提㸃司與府縣及市易官¶
　　　外道委轉運司與州縣同取索逐户元請官¶
　　　本若干經今多少年月合出息錢若干逐户¶
　　　從請出官錢後來巳納到官本若干息錢若¶
　　　干通計本息巳納及元請官本之數即便與¶
<pb:KR4d0082_SBCK_037-3b>¶
　　　放免如通計本息未及官本而家業蕩盡者¶
　　　亦與除放如尚有些小家業而見今孤貧不¶
　　　濟者即權住催理官吏結罪保明奏聞聽候¶
　　　勅裁¶
　一拖欠坊&KR0163;錢(司前項/所委官)乞取索逐户元認浄利錢¶
　　　若干自開沽以來違欠月分合納罰錢若干¶
　　　將本户已納到浄利及罰錢通計若干如巳¶
　　　通及元認浄利之數即與放免如通計未及¶
　　　元認浄利之數而家業蕩盡者亦與除放如¶
　　　尚有些小家業而見今孤貧不濟者卽權位¶
<pb:KR4d0082_SBCK_037-4a>¶
　　　催理官吏結罪保明聞奏聽候勑裁¶
　一出限拖欠役錢今來朝廷巳行差役之法即免¶
　　　役錢别無支用雖使差役未了間時暫&KR0468;舊¶
　　　雇人執役目有從來寛剰役錢支遣其拖欠¶
　　　役錢乞與一切放免¶
右臣前奏係二月十五日及今已四十日而行遣迂¶
緩未知何時恩澤可以及下伏乞陛下深念欠負人¶
户枷錮巳乆衣食不繼父子離散其愁苦無聊甚可¶
哀閔斷自聖心依臣所乞特與除放無使有司爭執¶
細故遷延&KR0010;月所得無㡬而民間窮困小則病瘁怨¶
<pb:KR4d0082_SBCK_037-4b>¶
苦感動隂陽大則計較死生起爲盗賦所失轉大雖¶
悔無及臣不勝區區爲國深慮謹録奏聞伏候勑㫖¶
　　論發運司以糶糴米代諸路上供狀¶
右臣竊見近&KR0010;有司分掌利柄更相侵漁以自爲功¶
究其本末其實皆朝廷財用而以此取彼此雖有得¶
彼必有失其終均出於民是以民日益病無所告訴¶
頃者發運司以錢一百萬貫爲糶糴之本毎&KR0010;於淮¶
南側近趂賤糴米而諸路轉運司上供米至發運司¶
者歳分三限第一限自十二月至二月第二限自二¶
月至五月第三限自六月至八月違限不至則發運¶
<pb:KR4d0082_SBCK_037-5a>¶
司以所糴米代之而取&KR0033;於轉運司㡬倍本路實價¶
轉運司米雖至而出限一日輒不得充數江湖諸路¶
自來皆係出米地分而難得見錢舊日官&KR0010;糴米錢¶
散於民故農不大傷無錢荒之弊今發運司以所糴¶
米代供而責錢於諸路諸路米無所售而歛錢以償¶
發運司則錢日益荒而農民最病此東南之大患也¶
訪聞發運司所収厚利别無所用不過以爲羡餘進¶
奉以固結恩寵方今陛下㳟僉節用食租衣税專以¶
利民何取於此臣乞指揮發運司今後諸道轉運司¶
出限不到米依舊以發運司所糴米代發上京而不¶
<pb:KR4d0082_SBCK_037-5b>¶
得於諸道責取米價候諸道般到米依數撥還據違¶
限欠數取勘轉運司官吏要使上供不闕而無所取¶
利諸道得以及時収糴錢有所洩而農不甚病此利¶
甚廣如朝廷以臣言爲可用伏乞下户部立法施行¶
謹録奏聞伏候勑㫖¶
　　乞給還京西水櫃所占民田狀¶
右臣訪聞頃年宋用臣引洛水爲清汴水源淺小行¶
運不足遂於中牟管城以西強占民田瀦蓄雨水以¶
備淸汴乏水之用方用臣貴盛州縣皆不敢爭但中¶
牟一縣占田八百五十餘頃伏惟陛下䘏養小民過¶
<pb:KR4d0082_SBCK_037-6a>¶
於赤子無名侵奪聖意不然臣欲乞指揮汴只以東¶
州縣各具水櫃所占頃畆數目及毎&KR0010;有無除放二¶
稅仍具水櫃委實可與不可廢罷如决不可廢即當¶
如何給還民田以免怨望謹録奏聞伏候勑㫖¶
　　論三省事多&KR0468;滯狀¶
臣竊見先帝改定官制因唐之舊布列三省使出入¶
相鉤較文理宻察得古之遺法然患有司推行不能¶
盡如聖意叅考之益未見而迂滯之害先著見今三¶
省文書節次&KR0468;礙比官制未行以前頗覺其弊臣嘗¶
訪問衆人得其一二意欲因見行之法畧加䟽理務¶
<pb:KR4d0082_SBCK_037-6b>¶
令清通簡便苟迂滯之病旣除事不至雜冗難治官¶
吏日有餘力則叅考之功可得而見也謹具條件如¶
後¶
　一凡事皆中書取㫖門下覆奏尚書施行所以爲¶
　　　重慎也臣謂國之大事及事之巳成者依此¶
　　　施行則可至於日生小事及事之方議者一¶
　　　切依此則迂緩之弊所從出也假如百官乞¶
　　　假有司請給器用之𩔗此所謂日生小事也¶
　　　臣僚陳請與革廢置朝廷未究本末欲行勘¶
　　　當之𩔗此所謂事之方議者也昔官制未行¶
<pb:KR4d0082_SBCK_037-7a>¶
　　　如此等事皆執政批狀直付有司故徑而易¶
　　　行自行官制遂罷批狀毎有一事輙經三省¶
　　　謄冩之勞旣巳過倍勘當旣上小有差誤重¶
　　　復施行又經三省循環徃復無由了絶至於¶
　　　疆&KR0163;㡬事河防要切一切如此求事之速辨¶
　　　不可得也故臣乞復批狀之法以便日生小¶
　　　事及事之方議者惟國之大事及事之巳成¶
　　　者然後經歴三省則事之去者過半矣¶
　一三省文書法許吏人互相㸃檢差誤毫末之失¶
　　　皆理爲賞罰故披罰者畏避譴何巧作遷延¶
<pb:KR4d0082_SBCK_037-7b>¶
　　　以求細宻&KR0013;賞者晞望勞績吹毛求疵務爲¶
　　　稽緩因此文書無由速了臣欲乞今後不以¶
　　　差誤爲賞罰惟有所欺弊及雖係差誤而害¶
　　　事者方行賞罰¶
　一文書至尚書省自省付諸部自部付諸司其開¶
　　　拆呈覆用印皆有日限逐處且以五日爲率¶
　　　凡十五日其勘當於外日數又多幸而一出¶
　　　得完具者自諸司申部自部申省其限日如¶
　　　前則巳一月餘日矣不幸復有問難又復一¶
　　　月自此盖有不可知者費日雖乆而遣限如¶
<pb:KR4d0082_SBCK_037-8a>¶
　　　法雖欲加罪終不可得故臣欲乞以事之緩¶
　　　急减定日限亦救弊之一端也¶
　一古者因事設官事不可巳然後置官今官倣唐¶
　　　制事本不須如此而爲官生事者徃徃而有¶
　　　如應支錢物尚書度支行遣得㫖許支合下¶
　　　所管庫務支給者必先由太府寺本寺備録¶
　　　帖所管庫務又經比部句過然後送庫務支¶
　　　給臣謂太府寺未嘗可否一事枉有經歷宜¶
　　　令度支徑送比部句過又如諸路召幕押綱¶
　　　合得酬奬諸庫務巳給朱鈔先絶太府寺印¶
<pb:KR4d0082_SBCK_037-8b>¶
　　　&KR0083;保明指定合得酬奬申尚書金部金部再¶
　　　行勘驗詣實関司勲句覆然後関吏部施行¶
　　　臣謂太府金部兩處勘驗保明顯有煩重冝¶
　　　裁減一處又如在京職事官合破白&KR0033;并宣¶
　　　借剰員或替換宣借昔未行官制以前皆係¶
　　　所屬直下歩軍司差撥自行官制並湏經由¶
　　　尚書兵陪兵部但指揮歩軍司依條施行臣¶
　　　謂兵部别無可否亦不須更令經歴如此等¶
　　　事數必不少非臣所能盡知乞下六曹及二¶
　　　十四司各具有無似此重&KR0232;之事若能一切¶
<pb:KR4d0082_SBCK_037-9a>¶
　　裁損必大有所益¶
右三省事務衆多條約繁夥非臣一人所能究悉臣¶
前件所陳四事特其一二而巳欲乞陛下降付三省¶
推𩔗講求立法施行或選擇臣僚精通明敏者一二¶
人俾專治其事務令約而不遺多而不亂合三省胥¶
吏比舊人數拯多皆由法不省便枉費人力若將來¶
法制一清此曹亦漸可减事清吏少此最爲治之要¶
也惟陛下&KR0468;神省察謹録奏聞伏勑俣㫖¶
　　言科&KR0163;事狀¶
右臣伏見尚書禮部㑹議科&KR0163;欲復詩賦議上未决¶
<pb:KR4d0082_SBCK_037-9b>¶
而左僕射司馬光上言乞以九經取士及令朝官以¶
上保任舉人爲經明行修之科至今多日二議並未¶
施行臣竊惟來年秋賦自今以徃&KR0010;月無㡬而議不¶
時决傳聞四方學者知朝廷有此異議無所&KR0244;從不¶
免惶惑懣亂蓋縁詩賦雖號小技而比次聲律用功¶
不淺至於兼治它經誦讀講解&KR0057;不可輕易要之來¶
年皆未可施行臣欲乞先降指揮明言來年塲科一¶
切如舊但所對經義兼取注䟽及諸家議論或出巳¶
見不專用王氏之學仍罷律義令天下舉人知有定¶
論一意爲學以待選試然後徐議元祐五年以後科¶
<pb:KR4d0082_SBCK_037-10a>¶
舉格式未爲晩也謹錄奏聞伏候勑㫖¶
　　乞招畿縣保甲充軍狀¶
右臣近奏乞招河北保甲充禁軍聞巳有朝㫖令逐¶
州軍長吏等優給例物&KR0009;招在京禁軍去訖臣竊謂¶
京畿諸縣保甲事體與河北無異而所在闕額禁軍¶
尚多欲乞指揮京畿諸縣一依河北巳得指揮招募¶
施行臣又聞河北河東舊有義勇自來毎年冬教以¶
爲邉備民所習慣不以爲恠畿内百姓非邉民之比¶
今來保甲雖罷按閲而未免冬教民情未安亦乞特¶
與放罷謹錄奏聞伏候勅㫖¶
<pb:KR4d0082_SBCK_037-10b>¶
　　乞令户部役法所㑹議狀¶
右臣伏見閏二月十五日聖㫖節文詳定役法所奏¶
諸路衙前先以坊塲河渡錢依見今合用人顧募不¶
足方許揭簿定差臣竊聽中外之議以謂此法頗爲¶
穏便蓋見今諸路每年所入坊塲河渡錢共計四百¶
二十餘萬貫而毎&KR0010;所費衙前支酬及召募押綱錢¶
共計一百五十餘萬貫所費止用所入三分之一縱¶
使坊塲河渡價錢别行裁减不過比見今三分减一¶
則是所費亦不過所入之半而免却民間衙前最重¶
之役其爲利民不言可見續准閏二月二十七日聖¶
<pb:KR4d0082_SBCK_037-11a>¶
㫖節文詳定役法所狀再詳雇募二字切慮諸路承¶
用疑惑將謂依舊用錢雇募充役欲乞改雇字爲招¶
字聚謂此法旣不以錢雇人空行招募必是招募不¶
行要湏一例役撥未委毎年所得坊&KR0163;河渡錢四百¶
二十餘萬貫除支酬衙前重難及雇募押綱錢外其¶
餘欲將何䖏支用又熈寜以前諸路衙前多有長名¶
人數只如西川全係長名故衙前一役不及鄉户淮¶
南兩浙長名太半以上其餘路分長名亦不减半今¶
坊塲旣巳拘収入官必無人願充長名則應係衙前¶
並是鄉户雖號爲招募而上户利於免役方肯投名¶
<pb:KR4d0082_SBCK_037-11b>¶
與差無異上等人户旣充免役衙前則以次人户須¶
𠑽以次色役如此則下户𠑽役多如熈寧以前方今¶
人户乆爲苖役所困物力比熈寧以前貧富相逺而¶
差役之法比舊特重此衆議所以服未也然臣竊聞¶
西邉熈蘭等州及安疆米脂等寨毎年費用約計三¶
百六七十萬貫此錢太平出於苖役寛剰今苖役旣¶
罷故議者欲指坊塲河渡錢以供其費致使衙前湏¶
至並差鄉户臣謂朝廷養民備邉雖有内外之别而¶
其實一家之事耳若備邉之費實未有准擬則坊塲¶
等錢存以待之亦不得巳之計也今邉防之計詳定¶
<pb:KR4d0082_SBCK_037-12a>¶
役法所必未能周知其詳而暗指坊塲等錢以備其¶
費則其養民之計亦巳踈矣臣欲乞朝廷宻切指揮¶
户部與詳定役法官㑹議先計上件新置城寨&KR0010;費¶
㡬何若干係西川茶錢若干係經制司錢若干係闕¶
額禁軍錢若干係内藏庫錢似此諸般科名外尚有¶
不足數目若干若此數目不至絶多臣乞計其所闕¶
三年之數於元豐庫及崇政殿庫錢内椿出訪聞此¶
庫錢物山積本先帝所蓄以備邉事今於此支用正¶
合先帝本意臣訪聞蘭州等處道里嶮逺决爲難守¶
朝廷見議棄捐以安中國三年之後邉境巳定即非¶
<pb:KR4d0082_SBCK_037-12b>¶
乆逺不絶之費所用錢數雖多亦有限量其坊塲河¶
渡等錢旣别不支用即及依閏二月十五日聖㫖指¶
揮雇募衙前施行若朝廷重惜二庫錢物未欲專行¶
支給卽乞將坊&KR0163;河渡等錢除雇募衙前等外量將¶
剰數添助邉費所貴養民備邉兩不失所謹錄奏聞¶
伏候勑㫖¶
　　　貼黄朝廷方議息民不冝爲邉費奪坊&KR0163;錢¶
　　　專差衙前以困民力臣&KR0060;見諸路州縣累年¶
　　　積下青苖息錢及免役寛剰錢數目不少亦¶
　　　可以助西邉新置城寨三二年之費所貴㽞¶
<pb:KR4d0082_SBCK_037-13a>¶
　　　得坊&KR0163;錢雇募衙前令民間無重役之患則¶
　　　朝廷恩德及民深矣¶
　　乞禁軍日一教狀¶
右臣竊見諸道禁軍自置將以來日夜按習武藝劒¶
槊擊刺&KR0211;弩斗力比舊皆倍然自比&KR0010;試之於邉亦¶
未見勝敵之効蓋士卒服習止軍中一事耳至於百¶
戰百勝則自有道不可不察也臣訪聞凡將下兵皆¶
蚤晩兩敎新募之士或終日不得休息士卒極以爲¶
苦頃&KR0010;西鄙用兵士自內郡徃即戰地皆&KR0108;踴而去¶
以免教爲喜先朝留意軍事毎&KR0010;遣官按閱錫賚豐¶
<pb:KR4d0082_SBCK_037-13b>¶
厚遷&KR0024;峻速士心猶且如此臣觀今日所以厚之者¶
不如先朝而所以勞之者如舊臣&KR0060;以爲疑也古之¶
名將如李牧王翦將用人之死力必椎牛釃酒聽其¶
佚樂養而不試士皆投石超距踴躍思&KR0108;而後用之¶
故所向無敵今平居無事朝夕虐之以教閲使無遺¶
力以治生事衣食殫盡燋悴無聊緩急安得其死力¶
臣請使禁軍除新募未習之人其餘目止一敎使得¶
以其餘力爲生異日驅以征伐其樂致死以報朝廷¶
冝愈於前日也謹録奏聞伏候勑㫖¶
　　乞差官與黄廉同體量蜀茶狀¶
<pb:KR4d0082_SBCK_037-14a>¶
右臣近曾奏言益利等路茶事司以買賣茶虐害四¶
路生靈朝廷巳差黃廉體量利害乞先罷茶官陸師¶
閔職任使四路官吏不憂後患敢以實害盡告黄㢘¶
今聞朝廷却差黃廉就領茶事臣竊以爲黃㢘若以¶
專使按𣙜茶之弊則身無利害茶事巨細𫝑必具陳¶
若身自領茶事有課利増損邉計&KR0313;虛之責則茶之¶
爲害𫝑必不肯盡言兼朝廷本爲逺民無告特遣此¶
使使事未逹而就除外官小民無知必謂朝廷安於¶
虐民重於改法此事體大冝速有以救之朝廷必謂¶
陸師閔蠧害四路爲日巳乆不欲别差替人淹延&KR0010;¶
<pb:KR4d0082_SBCK_037-14b>¶
月因黄㢘在彼卽行替罷事雖稍便理有未盡臣欲¶
乞選差淸強官一人與黄廉同共體量候了日赴闕¶
面奏利害所貴不敢隱蔽茶蔽四路之人終被德澤¶
謹録奏聞伏候勑㫖¶
　　乞以發運司米救淮南飢民狀¶
右臣伏見淮南旱災民食踴貴朝廷特令截&KR0468;上供¶
米三十萬石以濟其急䘏民之深異時所未嘗有然¶
臣訪聞本路自正月以來以義倉常平粮斛逐旋賑¶
濟約至夏中麥熟稍得給足不意今旱勢益甚夏麥¶
無望而秋収之期逺在百日之外雖有前件截留上¶
<pb:KR4d0082_SBCK_037-15a>¶
供米分在一路恐未能遍及飢民訪聞發運司逐年¶
将糶糴本錢一百萬貫趂賤糴米以代諸路違限上¶
供米數外或遇米貴亦出賣収息臣欲乞指揮發運¶
司約定今年合留代上供外其餘權令只依元買價¶
盡數支撥於諸郡出賣不得救息仍先具若干留代¶
上供若干可以出賣及元買價例申奏所貴米數稍¶
多救接饑饉可以支持至秋謹録奏聞伏候勅㫖¶
　　論明堂神位狀¶
右臣聞三代常祀一歳九祭天再祭地皆天子親之¶
故於其祭也或祭昊天或祭五天或獨祭一天或祭¶
<pb:KR4d0082_SBCK_037-15b>¶
皇地祗或祭神州地祗要於一&KR0010;而親祀必遍降及¶
近世&KR0010;之常祀皆有司攝事三&KR0010;而後一親祀親祀¶
之踈數古今之變相遠如此然則其禮之不同蓋亦¶
其勢然也謹按國朝舊與冬至圓丘必兼饗(地/天)從祀¶
百神若其有故不祀圓丘别行它禮或大雩於南郊¶
或大饗於明堂或恭謝於大慶皆用圓丘禮樂神位¶
其意以爲皇帝不可以三年而不親祀天地百神故¶
也臣竊見皇祐明堂遵用此法最爲得禮之變自皇¶
祐以後凡祀明堂或用鄭氏&KR0003;獨祀五天帝或用王¶
氏&KR0003;獨昊天上帝雖於古學各有援據而考之國朝¶
<pb:KR4d0082_SBCK_037-16a>¶
之舊則爲失當蓋儒者泥古而不知今以天子毎歳¶
親祀之儀而議皇帝三年親祀之禮是以若此其踈¶
也今者皇帝陛下對越天命逾年卽位將以九月有¶
事於明堂義當並見天地遍禮百神躬薦誠心以格¶
靈貺臣恐有司不逹禮意以古非今執取王鄭偏&KR0003;¶
以亂本朝大典夫禮沿人情人情所安天意必順今¶
皇帝陛下始親祠事而天地百神無不咸秩豈不俯¶
合人情仰符天意臣愚欲乞明詔禮官今秋明堂用¶
皇祐明堂典禮庻㡬精誠陟降&KR0270;及上下謹録奏聞¶
伏候勅㫖¶
<pb:KR4d0082_SBCK_037-16b>¶
　　乞借常平錢置上供及諸州軍粮狀¶
左臣聞自古經制國用之術以爲榖帛民之所生也¶
故歛而藏之於官錢幣國之所爲也故發而散之於¶
民其意常以所有易其所無有無相交而國用足焉¶
故自熈寧以前民間兩稅皆用米麥布帛雖有沿納¶
諸色雜錢然皆以穀帛折納蓋未嘗納錢也錢之入¶
官者惟有茶鹽酒稅雜利而巳然方是時東南諸郡¶
猶苦乏錢錢重物輕有錢荒之患自熈寧以來民間¶
出錢免役又出常平息錢官庫之錢貫朽而不可較¶
民間官錢搜索殆盡市井所用多私鑄小錢有無不¶
<pb:KR4d0082_SBCK_037-17a>¶
交田夫&KR0345;婦力作而無所售常平役錢山積而無救¶
饑饉蓋自十餘年間積成此弊於今極矣朝廷近日¶
雖巳减損常平罷放免役使民休息然而錢積於官¶
無宣洩之道民無見錢百物益賤譬如飢人雖巳得¶
食而無所取飲乆渴不治亦能致死臣&KR0060;見國朝建¶
立京邑因周之舊不因山河之固以兵屯爲嶮岨祖¶
宗以來漕運東南廣蓄軍食内實根本外威夷狄方¶
其盛時足支十餘年近者嵗運損耗糶賣不節太倉¶
無五年之畜國計寡弱有識之士爲之寒心至於諸¶
路軍粮大抵無備熈寧之間東南大旱民間闕食官¶
<pb:KR4d0082_SBCK_037-17b>¶
欲賑濟無所從得不免誅求富民歛斗石之粟以濟¶
億萬之衆勞而無益徒以爲笑然今諸路轉運司乆¶
以商賈不行農民罷病故酒稅不登収買軍噐雜物¶
封椿闕額衣粮等事故經費不足朝廷雖欲內實京¶
師外實諸郡有司匱乏勢無所出臣欲乞指揮東南¶
諸路轉運司各借本路常平見錢遇年豐榖帛價賤¶
豫買三年上供米及本路州軍諸軍三年衣粮限以¶
三年節次収糴重立禁約不得别作支用仍於五年¶
内収簇錢物撥還常平倉司每&KR0010;終具元借錢及所¶
糴物及所還數提刑司保明中户部㸃檢有無違法¶
<pb:KR4d0082_SBCK_037-18a>¶
聞奏應千借錢糴買事有不如法並許提刑司覺察¶
聞奏但令泉幣通行足以鼓舞四民流轉百貨倉廪¶
充實足以贍養諸軍備禦水旱則上下皆足公私&KR0170;¶
利矣如許臣所請伏乞下户部立法施行謹錄奏聞¶
伏候勑㫖¶
　　　貼黄所借常平司錢非是&KR0033;取以供國用當¶
　　　指揮轉運司勒令如期撥還務令常平司錢¶
　　　乆逺不匱轉運司緩急有所借便實長乆之¶
　　　利也¶
　　再乞差官同黄㢘體量茶法狀¶
<pb:KR4d0082_SBCK_037-18b>¶
右臣近奏乞選差淸強官與黄㢘同體量蜀中茶法¶
尋&KR0170;朝廷差杜紘前去旣而詳定編勑所奏&KR0468;杜紘¶
紘旣不行而蜀中茶法至今未見差人同黄㢘體量¶
伏乞檢臣前奏别選差一人所貴黄廉不敢以課利¶
增虧自作身計盡具茶法利害聞奏謹録奏聞伏候¶
勅㫖¶
　　再言役法劄子(五月十六日)¶
臣聞世無不弊之法雖三代聖人之政不免有害故¶
神而明之存乎其人臣竊見朝廷近罷免役復行差¶
役小民&KR0004;免出錢鼔舞相慶士大夫因民之喜以爲¶
<pb:KR4d0082_SBCK_037-19a>¶
差役一行可坐而無事矣臣之愚意以爲免役之害¶
雖去而差役之弊亦不可不知也是以推言其故而¶
陛下察之國朝因隋唐之舊州縣百役並差鄉户人¶
致其力以供上使&KR0010;月畨休勞佚相代吏若循理不¶
以非法加民則被役之人本無大苦然役人旣是稅¶
户家有田産誅求必得吏少㢘慎凡有所湏不免侵¶
取故祖宗之世天下役人除正役勞費之外上自衙¶
前有公使厨宅庫之苦中至散從官手力有打草供¶
柴之勞下至𦒿長壯丁有&KR0010;時饋送之費習以成俗¶
恬不爲恠民&KR0013;差役如遭冦虜神宗皇帝照知此害¶
<pb:KR4d0082_SBCK_037-19b>¶
始議立免役之法前弊雖觧而所取役錢多収寛剰¶
民間難得見錢日益貧瘁(朝/今)廷旣巳復行差役除見¶
議衙前差募未有成法外其餘𦒿户長&KR0211;手散從等¶
役一切定差貪官暴吏私竊以此相賀何者市井之¶
人應募充役家力旣非富厚生長習見官司官吏雖¶
欲侵漁無所措手今耕稼之民性如麋鹿一入州縣¶
巳自懾怖而况家有田業求無不應自非廉吏誰不¶
動心妄意朝廷旣行差役凡百侵擾當復如舊訪聞¶
見今諸路此弊巳行臣恐稍經&KR0010;月舊俗滋長役人¶
困苦必有反思免役之便者其於聖政爲損不細頃¶
<pb:KR4d0082_SBCK_037-20a>¶
者朝廷&KR0004;革衆弊士懐異議多被遷逐睥睨新収幸¶
其不成者非一人也若此弊不除使民有怨言彼立¶
異之人佗日必指以爲事臣欲乞明降詔書丁寧戒¶
敕監司長吏使知朝廷愛惜鄉差役人與神宗朝愛¶
惜雇募役人無異應係自前約束官吏侵擾役人條¶
貫使刑部録出具委無漏落雕印頒下令一切如舊¶
出牓州縣使民知之仍常加督察有犯不赦應監司¶
所部有犯不能覺察致因事發露者重其坐庻㡬民¶
被差役之利而無差役之害然後天下䝉賜深矣取¶
進止¶
<pb:KR4d0082_SBCK_037-20b>¶
¶
欒城集卷第三十七¶
