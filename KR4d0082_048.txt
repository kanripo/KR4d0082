# -*- mode: mandoku-view; -*-
#+TITLE: 欒城集
#+DATE: 2015-09-11 09:33:10.457215
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0348-048欒城集-卷第四十八.
<pb:KR4d0082_SBCK_048-1a>¶
欒城集卷第四十八¶
　雜謝恩命表狀二十一首¶
　　謝除中書舍人表二首¶
臣某言伏奉告命除(臣)試中書舍人仍改賜章服者¶
執筆柱下巳愧空踈起草禁中尤為清切上慙主眷¶
下愧人言(臣)某誠感誠懼頓首頓首伏以西臺政教¶
之原紫微論思之地緝熙庶政事得起參進退具寮¶
言成訓誥昔趙孟治晉叔向為之謀主則楚無以當¶
國僑為鄭子羽掌其詞令則國鮮敗事今(臣)所領頗¶
近於斯宜得博達詳練之人踈通敏捷之士考覈邦¶
<pb:KR4d0082_SBCK_048-1b>¶
典潤飾皇猷如臣樸訥少文迂拙自用在仁祖時始¶
以直言見收下第在神考時復以封事獲對清光不¶
能自結於一時旋復竄投於萬里雖謀身之不暇顧¶
受任以何堪泰壇之樽何取溝中之斷清廟之瑟誤¶
收竈下之焦此蓋伏遇皇帝陛下出震乘龍代天理¶
物黙然思道専意於用人穆若守成選衆而求舊憐¶
(臣)一介之賤偶為三世之陳遺簮以故而見收老馬¶
以病而復養不求其用聊廣吾仁臣雖力不迨人而¶
誠心未冺學忘其舊而一二猶存敢不靖恭於朝側¶
聽高宗之言政勉强以俟幾見成王之措刑(臣)無任¶
<pb:KR4d0082_SBCK_048-2a>¶
感天荷聖激切屏營之至謹奉表稱謝以聞臣某誠¶
感誠懼頓首頓首謹言¶
　　又表¶
(臣)某言伏奉告命除臣試中書舍人仍賜章服者越¶
從左史擢領西垣口出命書身參法從深念山林之¶
迹本無富貴之心聞命若驚固辭不獲(臣)某誠感誠¶
懼頓首頓首伏念臣生本西蜀家世寒儒學以父兄¶
為師貧無公卿之助私有求於禄養輒自力於文詞¶
慨然東遊無以上達際㑹仁祖訪求直言策語猖狂¶
恃聖神之不諱考官怪怒惡悻直之非宜孰知牾俗¶
<pb:KR4d0082_SBCK_048-2b>¶
之言特被愛君之詔感激恩遇遂忘死生莫酬國士¶
之知適有私門之禍未填溝壑重迫饑寒時於道途¶
望見神考一封朝奏夕聞召對之音衆口交攻終致¶
南遷之患生雖不遇嘗辱顧於二宗時不見容勢殆¶
濱於九死厄窮自致黽俛何言敢云衰病之餘復被¶
寵光之幸此蓋伏遇太皇太后陛下毋慈均覆坤徳¶
無私欲以任姒之明躬行堯舜之道肆求多士以遺¶
成王耆老畢㑹於朝廷耕築不遺於林莾遂令拔擢¶
猥及空踈馮唐已衰猶願雲中之往貢禹雖老未忘¶
封事之勤譬如木之在山生則荷恩而死無所怨氷¶
<pb:KR4d0082_SBCK_048-3a>¶
之於地行則潤下而正不敢辭臣之事君義亦如此¶
欲報之意非言所殫臣無任感天荷聖激切屏營之¶
主謹奉表稱謝以聞(臣)某誠感誠懼頓首頓首謹言¶
　　　謝除户部侍郎表二首¶
臣某言今月初四日伏奉告除臣依前朝奉郎試尚¶
書户部侍郎者掖垣清閟奉鈆槧以媮安民部劇煩¶
以金殺而爲職事非素學命不獲辭臣某誠惶誠恐¶
頓首頓首伏念臣起於南裔曾未再期擢在近班訖¶
無少補開口論事&KR0244;宸心延納之初引筆代言非書¶
命縱橫之際竊禄而已功何足云許日以言時亦未¶
<pb:KR4d0082_SBCK_048-3b>¶
幾方自憂於汰去豈復意於超昇此蓋伏遇太皇太¶
后陛下仁聖無為靜深照物坐閱工師之衆灼知情¶
偽之端察臣朴愚憐臣孤逺才雖未能以應務性則¶
不喜於為邪試之劇曹冀其來効然臣觀當今右部¶
之政正值昔日新法之餘召募憂於錢荒差繇患於¶
户少事既難辨法當通方尚頼聖筭之眀稍寛民力¶
之憊(臣)之踈拙徒自勉强茍少緩於瘡痍亦圖報之¶
萬一臣無任感天荷聖激切屏營之至謹奉表稱謝¶
以聞(臣)誠惶誠恐頓首頓首謹言¶
　　　　又表¶
<pb:KR4d0082_SBCK_048-4a>¶
臣某言今月初四日伏奉告命除(臣)依前朝奉郎試¶
尚書户部侍郎者田野之姿入朝未幾侍從之貴冐¶
寵巳多方懐汰去之憂敢有超遷之望(臣)某誠惶誠¶
恐頓首頓首伏以右曹之政本專賦役之煩近歲以¶
來復益金倉之舊下闗民力上計邦儲朝廷議論積¶
年於兹吏民封章繼日以上置&KR0560;未遑於成法付部¶
要責其奏功將以適四方之宜為一代之典自非精¶
練吏事通知民情何以上付憂勤下寛疲瘵如臣淺¶
陋殆難克堪此蓋伏遇皇帝陛下聖貴乘時孝先述¶
志眀於因革之故達於利病之原上覽祖宗之成規¶
<pb:KR4d0082_SBCK_048-4b>¶
下采今昔之公議昭然獨斷惠此小民謂臣出某賤¶
寒或知劭農之意性本愚拙庶無希合之情度越衆¶
賢付以要務(臣)敢不上體聖慮勉盡鄙心臣無任感¶
天荷聖激切屏營之至謹奉表稱謝以聞臣某誠惶¶
誠恐頓首頓首謹言¶
　　謝對衣金帶表二首¶
(臣)某言伏䝉聖恩賜臣對衣金帶者盛服在躬衰容¶
有耀兼金收袵綿力難勝顧視何功叨塵重錫(臣)某¶
誠惶誠恐頓首頓首伏念臣家本寒族誤㸃清班豈¶
曰無衣敢自求於安燠可使束帶顧未工於語言曾¶
<pb:KR4d0082_SBCK_048-5a>¶
是遭逢坐䝉恩寵此蓋伏遇皇帝陛下徳澤無外足¶
以衣被四方禮義有餘意將藩飾羣下發在笥之珎¶
以明重慎易佩魚之飾以示等威結以㑹朝垂厲識¶
都人之舊服而拜舞顧影有彼已之慙豈徒褒愽以¶
為容願盡麋捐而報德臣無任感天荷聖激切屏營¶
之至謹奉表稱謝以聞(臣)某誠惶誠恐頓首頓首謹¶
言¶
　　又表¶
(臣)某言伏䝉聖恩賜臣對衣金帶者中廷拜命御府¶
推恩授安吉之禮衣兼熒煌之寳帶臣某誠惶誠恐¶
<pb:KR4d0082_SBCK_048-5b>¶
頓首頓首伏念臣西南賤士儒素傳家羊裘寛愽以¶
禦寒牛脅連延而束體久從游宦幸此甄收曾何施¶
為坐沾賜予此蓋伏遇太皇太后陛下天覆庶物子¶
養羣臣機杼告功逺取同裘之義範鎔成質式示斷¶
金之誠箧笥增輝既燻暖於私室韠紳同結亦誇耀¶
於周行顧慙彼巳之譏當誓捐軀之報臣無任感天¶
荷聖激切屏營之至謹奉表稱謝以聞臣某誠惶誠¶
恐頓首頓首謹言¶
　　謝翰林學士宣召狀二首¶
右臣今月二十五日西頭供奉官𠑽待詔盛倚至臣¶
<pb:KR4d0082_SBCK_048-6a>¶
所居奉宣聖㫖召(臣)入院𠑽學士者成命莫回驚使¶
華之促召一家竦聽望雲闕以馳情實儒者之至榮¶
豈平生之敢望竊以翰墨之任始自有唐供奉至尊¶
講聞前軰北廊奏事有如李絳之忠中禁論兵復數¶
畢誠之智迨我祖宗之盛最優文學之(臣)時舉舊章¶
多䝉召對頃自恭黙之後稍虚顧問之常方今聖德¶
日躋羣(臣)屬目蓋將虚前席以愽問繼夜燭而疇咨¶
宜得雋良密侍燕語如臣草野微陋章句拙踈十載¶
江湖之間自羣魚鳥五遷臺省之要永愧冠裳敢謂¶
乏人遽令至此兹蓋伏遇皇帝陛下天心廣大海徳¶
<pb:KR4d0082_SBCK_048-6b>¶
并包物無一介之遺意求萬目之舉臨朝訪道有元¶
老之在前燕處淸心授衆正而自助從容盛德循致¶
承平塵露之㣲海嶽奚補修列聖之故事今將其時¶
因間見以納忠臣亦有志臣無任感天荷聖激切屏¶
營之至謹録奏謝以聞謹奏¶
　　又狀¶
右(臣)今月二十五日西頭供奉官充待詔盛𠋣至(臣)¶
所居奉宣聖㫖召臣入院𠑽學士者力辭不免亟承¶
詔㫖之温就職有時復紆使節之重慙&KR0018;之極俯伏¶
何言竊以法從之華禁林稱首田漁自奮信遭遇之¶
<pb:KR4d0082_SBCK_048-7a>¶
巳艱兄弟迭居況前後之無幾二劉二吳號有唐之¶
盛事二宋二韓稱本朝之得人或同處於一時或相¶
望於累歲今臣與兄軾皆塵西掖繼入北扉曾未三¶
年遍經兩制才不逮於前軰寵遂極於當年聖主何¶
私偏許一門之幸愚臣自料敢齊伯氏之賢莫為先¶
容獨尔辛㑹此蓋伏遇太皇太后陛下天地之徳含¶
氣必生日月之明容光咸照力判忠邪之黨首清侍¶
從之聮察臣兄孤直之無他適貝員偶闕而當補棄¶
遺簮而未忍意同氣之可收致此空踈亦䝉奨擢臣¶
敢不始終一節庶無隕於家聲勉强百為或有補於¶
<pb:KR4d0082_SBCK_048-7b>¶
國事臣無任感天荷聖激切屏營之至謹録奏謝以¶
聞謹奏¶
　　謝賜對衣金帶鞍馬狀三首¶
右臣伏䝉聖慈以臣入院特賜衣一對金腰帶一條¶
并魚袋金鍍銀鞍轡馬一疋者衣配重金光照從官¶
之右廐分上駟出忘徒步之勤齷齪何功便蕃若此¶
伏念臣生於寒逺仕則塵勞逢掖之衣加牛脅而自¶
約下澤之乘望田舍以懐歸曾是恩私不遺固陋此¶
蓋伏遇皇帝陛下輯綏多士收攬成功五色彰施既¶
蓋藩飾之&KR0325;六轡調適復均緩急之宜不間衰殘特¶
<pb:KR4d0082_SBCK_048-8a>¶
加好賜無衣自請喜七節之吉兮爲子永懐悲三賜¶
之及此麋捐之報造次不忘(臣)無任感天荷聖激切¶
屏營之至謹録奏謝以聞謹奏¶
　　又狀¶
右(臣)伏䝉聖慈以臣入院特賜衣一對金腰帶一條¶
并魚袋金鍍銀鞍轡馬一疋者服章在笥騏驥出閑¶
襲以㑹朝乘而拜賜周行悚觀陋室増華伏念臣家¶
本寒儒誤塵法從既脫布韋之陋稍從輿馬之安同¶
裘之私本非所望康侯之錫顧亦何堪寵數便蕃循¶
省愧歎此蓋伏遇太皇太后陛下愽求雋乂圖廣治¶
<pb:KR4d0082_SBCK_048-8b>¶
功歷覽搢紳之閒深照奔走之病亦是迂拙偏被恩¶
私賓客在前或將使之束帶大夫之後知遂免於徒¶
行誓以麋捐少圖報稱臣無任感天荷聖激切屏營¶
之至謹録奏謝以聞謹奏¶
　　又狀¶
右(臣)伏蒙聖恩賜(臣)對衣金帶鞍轡馬一疋者衣以¶
旌禮鍚之帶則有約束之嚴馬以代勞加之鞍則無¶
隕越之懼荷國恩之深重知聖訓之宻㣲服以周旋¶
益增愧汗此蓋伏遇太皇太后陛下照臨多士抵廣¶
德心捐厩庫之有餘憐臣庶之㣲陋拜命茲姑曾無¶
<pb:KR4d0082_SBCK_048-9a>¶
毫髮之勞受賜以歸先有滿盈之懼伏念(臣)起家寒¶
逺遭世熈明才下位髙畏維鵜濡翼之誚任重道遠¶
懷老驥伏櫪之心量力自知覧物增愧將何以光被¶
顯服並驅衆賢惟當知無不言實亦匪以爲報臣無¶
任感天荷聖激切屏營之至¶
　　謝&KR0239;設狀二首¶
右(臣)伏䝉聖慈以臣今月二十六日入陛特賜勑設¶
者初踐玉堂凾頒燕俎仰示慈之豐厚增涖職之以¶
華飽食何為汗顔㒺措伏惟皇帝陞下使臣以禮光¶
禄後威四簋既盈豈復無餘之歎初筵有秩共成既¶
<pb:KR4d0082_SBCK_048-9b>¶
醉之和荷賜則多論報何所臣無任感天荷聖激切¶
屏營之至謹録奏謝以聞謹奏¶
　　又狀¶
右(臣)伏䝉聖慈以臣今月二十六日入院特賜勑設¶
者恩異禁林禮加燕豆頻年不講故事僅存偶追賢¶
儁之游凾䝉飫賜之舊伏惟太皇太后陛下惠慈無¶
外典禮畢修鳴鹿呦呦喜忠言之來告嘉魚汕汕豈¶
衎樂之徒然祗服異恩敢忘仰報臣無任感天荷聖¶
激切屏營之至謹録奏聞謹奏¶
　　笏記二首¶
<pb:KR4d0082_SBCK_048-10a>¶
(臣)䝉恩授翰林學士知制誥者有命自天懇辭無地¶
伏念臣歸朝未㡬受任過優榮兼伯仲之間寵先供¶
奉之列此蓋伏遇太皇太后陛下德施普愽恩及覃¶
平察狂狷之無他憐孤直之寡助生成之賜草木何¶
知臣無任感天荷聖激切屏營之至¶
　　又記¶
(臣)䝉恩授翰林學士知制詰者職叨非分恩出異常¶
伏念臣比自南遷擢居法從功未聞於一二寵遂及¶
於便蕃此蓋伏遇皇帝陛下急於用人不遺寸善置¶
之翰墨之地忘其兄弟之嫌欲報洪私未知死所臣¶
<pb:KR4d0082_SBCK_048-10b>¶
無任感天荷聖激切屏營之至¶
　　謝除龍圖閣學士御史中丞表¶
(臣)某言伏奉告命除臣御史中丞充龍圖閣學士者¶
視草禁中既亟儒臣之選專席朝右復膺忠告之求¶
兼延閣之寵名增(司/南)之榮觀退循淺拙徒積兢危(臣)¶
誠惶誠恐頓首頓首伏以仁聖在宥五年于今恭儉¶
無為四方稱治然而矯枉之過苛吏適去而寛弛相¶
尋革故之難敝事雖除而條綱尚紊民貧未可經逺¶
吏窳難於責功是謂守成之難宜有厲精之實幸臺¶
綱之一舉措國是於無疑如臣才力之微勉强何及¶
<pb:KR4d0082_SBCK_048-11a>¶
此蓋伏遇太皇太后陛下徳惟主善政貴日新閔風¶
俗之惰媮審詞說之忠侫知逆耳之利行察遜志之¶
多非是以度越儁賢收掇㣲賤然臣迂愚之實砥礪¶
莫加顛沛之餘衰罷日甚言之無補昔已效於諫垣¶
文不適時比復陳於翰苑恩深莫塞才短奚為惟有¶
事君之小心每欲終身於直道折而不屈蓋蓬蒿之¶
自然晦而猶鳴亦雞鵠之常性志效捐軀之報未知¶
授命之晨拜伏在廷俯仰增愧臣無任感天荷聖激¶
切屏營之至謹奉表稱謝以聞臣某誠惶誠恐頓首¶
頓首謹言¶
<pb:KR4d0082_SBCK_048-11b>¶
　　謝除尚書右丞表二首¶
臣某言伏奉制命除臣中大夫守尚書右丞累具辭¶
免䝉降詔不允仍斷來章者待罪南臺閱時空久承¶
恩右轄量分實逾雖循墻而固辭媿回天之無力臣¶
某誠惶誠恐頓首頓首伏念臣衰遲晩節遭遇聖時¶
還朝首擢於諫垣求言終寘於臺長蓋古人事君之¶
難事惟忠言拂意之易危迫切至於引裾顛危有或¶
折檻大則死亡之不䘏小則投竄而莫&KR0468;雖伏節之¶
心没而後巳而保身之義明者非之臣今不然事出¶
至幸蓋上方有道常導之使言故下獲安心知言之¶
<pb:KR4d0082_SBCK_048-12a>¶
無罪非徒無益而不譴抑又與進而超遷才不逮於¶
中流幸則過於前軰出入數歲參陪大猷昔所罕聞¶
衆或驚歎此蓋伏遇太皇太后陛下奉身有禮體天¶
無心均覆中外無戚踈之殊惠養黔黎有恭儉之實¶
德則可紀過寧復聞遂使諫諍之臣不知激訐之懼¶
因縁寵遇復享尊榮不貲之恩没齒何報方今兵革¶
既息年榖稍登唯當上體仁心治而弗擾勞求哲士¶
守之愈堅庶羣后比義以致功則孤(臣)因人而成事¶
過此以往未知所裁(臣)無任感天荷聖激切屏營之¶
至謹奉表稱謝以聞(臣)某誠惶誠恐頓首頓首謹言¶
<pb:KR4d0082_SBCK_048-12b>¶
　　又表¶
(臣)某言伏奉制命除(臣)中大夫守尚書右丞累具辭¶
免䝉降詔不允仍斷來章者涣汗之恩已行而不反¶
傴僂之志雖勤而莫伸上愧鴻私公下慙議(臣)某誠¶
惶誠恐頓首頓首恭惟皇帝陛下接堯舜之統蹈成¶
康之仁體貌先正耆老之臣揀拔後來翹秀之士俛¶
仰六載前後幾人坦然公眀故不私賢否之實穆然¶
淵黙故坐照情偽之真臨御久則鑒愈明得失分則¶
下無隠如臣者西南賤士章句小儒早歲猖狂偶竊¶
方聞之選中年流落既安縣尹之卑遭時乏人致位¶
<pb:KR4d0082_SBCK_048-13a>¶
近侍跌宕文墨之囿囁嚅議論之場舉皆空言安有¶
實效顧惟省轄之重實參國論之餘豈無遺賢遽及¶
㣲品地寒資淺何以望三事之餘光才短力能安能¶
裁六聮之滯論雖復黽俛就職愧歎何言此蓋伏遇¶
皇帝陛下天地之仁曲成草水之陋父母之愛不録¶
子弟之非將建大厦以覆羣生故收衆材而無棄物¶
然(臣)員過其力受非所容惟有㓗已無私或不孤於¶
託付引類自助幸得免於顛隮不渝始終少答恩造¶
(臣)無任感天荷聖激切屏營之至謹奉表稱謝以聞¶
臣某诚惶诚恐顿首顿首謹言¶
<pb:KR4d0082_SBCK_048-13b>¶
　　　生日謝表二首¶
(臣)某言伏䝉聖恩以(臣)生日特遣中使降詔書賜臣¶
羊酒米麫者忝二中臺席猶未暖恩頒細札庖巳分¶
甘爰因誕辰寵賁私室臣某誠惶誠恐頓首頓首伏¶
念(臣)才無它技生實多艱近從江海之覊遽聞廊廟¶
之政齷齪從衆曾何補於㣲塵出入彌旬已自驚於¶
素食惟是累朝之故事本優當世之名鄕不遺(臣)子¶
之私特助室家之喜豈兹菲薄亦被寵榮此蓋伏遇¶
皇帝陛下仁貴慎㣲禮思從厚既竭大烹之養兼存¶
推食之恩庶無饑渇之憂以盡腹心之報雖草木不¶
<pb:KR4d0082_SBCK_048-14a>¶
知於亭育而犬馬尚職於仁私被服恩光永思報稱¶
臣無任感天荷聖激切屏營之至謹奉表稱謝以聞¶
臣某誠惶誠恐顿首顿首謹言¶
　　又表¶
臣某言伏䝉聖恩以臣生日特遣中使降詔書賜臣¶
羊酒米麫者時當生育情方切以懐親職貳文昌恩¶
忽驚於捧詔廪庖致饋門户生光臣某誠惶誠恐頓¶
首頓首伏念臣夙禀厄窮年侵衰暮偶縁乏使叨據¶
近班未嘗稼而取禾則多不能謀而食肉無耻醉乏¶
令德之羙飽無用心之勤常恐食浮以爲身累敢煩¶
<pb:KR4d0082_SBCK_048-14b>¶
好賜之厚曲記初生之期此蓋伏遇太皇太后陛下¶
推天禄以養才因舊章而惠下㫖酒肥羜見和平蓄¶
衍之祥香稻來年皆調節登豐之報顧惟孱陋坐食¶
甘膄況臣少也早孤禄不及養老而多感憂以終身¶
賜予在前莫施烏鳥之㣲志顧瞻來事惟有忠義之¶
可為蕞爾寸心未知所報臣無任感天荷聖激切屏¶
營之至謹奉表稱謝以聞臣某誠惶誠恐顿首顿首¶
謹言¶
　　笏記¶
(臣)進擢未幾勞效未聞隅縁生育之辰遽䝉歛賜之¶
<pb:KR4d0082_SBCK_048-15a>¶
典醉酒飽徳雖喜太平之風先事後禄愧非崇徳之¶
義黽勉圖報愧畏交中¶
欒城集卷第四十八¶
<pb:KR4d0082_SBCK_048-15b>¶
