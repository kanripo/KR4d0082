# -*- mode: mandoku-view; -*-
#+TITLE: 欒城集
#+DATE: 2015-09-11 09:33:10.309317
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0348-045欒城集-卷第四十五.
<pb:KR4d0082_SBCK_045-1a>¶
欒城集卷第四十五¶
　御史中丞論時事劄子一十二首¶
　　乞再舉臺官狀¶
右(臣)等近准勑舉岑象求趙屼充臺官巳䝉聖恩除¶
象求殿中侍御史竊見本臺兩院官兵六員分領六¶
察皆得言事元祐之初朝廷急於求治臺中闕員畧¶
無一二四方觀望皆知陛下勤於聽納爭效悃幅以¶
補萬一今日監察御史併闕四員雖聖明開納之意¶
無損於前而員闕不補中外疑惑今六曹寺監雖復¶
閑地每遇有闕猶未嘗不補况於人主耳目所係至¶
<pb:KR4d0082_SBCK_045-1b>¶
重自非諱聞直言及有所壅蔽而聴其久闕實非治¶
世之事也况六察所治事務不少若稍有弛廢則寃¶
抑者必衆亦非先帝設官之本意也伏乞特出聖㫖¶
下本臺及兩制分舉八員陛下擇取四人用之使天¶
下曉然知朝廷招求忠言與昔無異不勝幸甚謹緑¶
奏聞伏&KR0049;勅㫖¶
　　乞改舉臺官法劄子¶
(臣)伏見唐制御史屬官皆大夫中丞自舉及本朝舊¶
法亦皆氶雜及兩制舉人葢以人主耳目之官不欲¶
今執政用其私人以防壅蔽近自元祐三年六月八¶
<pb:KR4d0082_SBCK_045-2a>¶
日聖㫖指揮殿中侍御史監察御史並用陞朝官通¶
判資序實歴一年以上人自是以來雖時復令本臺¶
及兩制舉官而終無一人應格可用何者士自選人¶
改官經兩任知縣一年通判若稍有才名多為朝廷¶
擢用其餘碌碌無取難以復堪臺官雖或間有沉淪¶
未見知賞然葢亦巳少矣今法限取此人巳傷苛細¶
而又縁(祖/此)宗舉臺官舊法久廢不用而執政以意選¶
用舊人之例遂以成風近日雖聖意開悟復令臣等¶
舉官然弊法尚存方人物衰少之時實患難以應法¶
伏乞檢臣前奏稍改近制令臺官得舉陞朝第二任¶
<pb:KR4d0082_SBCK_045-2b>¶
知縣及通判以上各半若謂知縣資淺乞依尚書侍¶
郎例許權察御史所貴稍存祖宗故事不至執政自¶
用臺官雖方今君臣相信法度可畧而朝廷紀綱不¶
可不經久逺(臣)職在臺長臺中典章義當固守取進¶
止¶
　　論用臺諫劄子¶
(臣)聞書稱堯舜之徳曰明四目達四聦葢人君居髙¶
宅深其勢易與(臣)下隔絶若不務廣耳目則不聞外¶
事無以預知禍福之原臣不敢復論前代請陳本朝¶
故事每當視朝上有丞弼朝夕奏事下有臺諫更迭¶
<pb:KR4d0082_SBCK_045-3a>¶
進見内有兩省侍從諸司官長以事奏稟外有監司¶
郡守走馬承受辭見入奏凡所以為上耳目者其衆¶
如此然至於事有壅蔽猶或不免今自太皇太后陛¶
下皇帝陛下垂簾以來每事重慎羣臣得對於前者¶
惟有執政及臺諫官而巳然天下之事其是非可否¶
既决於執政陛下欲於執政之外特有所聞者又獨¶
有臺諫數人而巳臣觀今日臺官三員諫官二員其¶
間非執政私人特出聖意所用者又不過一二人孔¶
子有言今吾於人也聴其言而觀其行陛下試取此¶
五人言行之實而諦觀之則其邪正向背槩可見也¶
<pb:KR4d0082_SBCK_045-3b>¶
昔漢成之世王鳯用事羣臣莫敢盡言惟劉向王章¶
力言其惡無所顧避皆為鳳所不喜言卒不用或繼¶
以死而鳳推薦其門人如杜欽谷永之流使上對論¶
事欽等所言皆掩蔽鳳短專攻帝失由北直言不聞¶
漢以不競今陛下深處帷幄耳目至少惟有臺諫數¶
人若又聴執政得自選擇不公選正人而用之臣恐¶
天下安危大計無由得達於前而朝廷之勢殆矣惟¶
陛下留神省察無忽(臣)言則社稷之福也取進止¶
　　乞罷修河司劄子¶
臣伏見大河北流經今十年巳成河道每年夏秋汎¶
<pb:KR4d0082_SBCK_045-4a>¶
溢孫村地形低下漲水東出因此張問等軰欺㒺朝¶
廷建為回河之議自是北京生靈懐魚鼈之憂日夜¶
為遷徙之計監司守臣及勑遣使者皆言其不便朝¶
廷亦知其難矣而去歲八月宣徳郎李偉䡄敢獻言¶
欲閉塞北流回復大河力排衆議僥倖方一私覬功¶
賞朝廷為之置修河司調發民夫剗刷役兵差文武¶
官吏收買梢芟百費並舉河北京東西路公私為之¶
搔動萬口一詞知其無成上賴陛下聖明照知利害¶
然猶未能盡罷其役始令且開减水河次因旱災令¶
權罷修河放散夫役然修河司依前不罷李偉仍提¶
<pb:KR4d0082_SBCK_045-4b>¶
舉東流故道後因給事中范祖禹封還勑命尋奉四¶
月五日聖㫖李偉差遣候過漲水檢舉取㫖臣訪聞¶
是時大臣面許陛下竢求得一人可代偉者即令偉¶
罷去夫偉以欺君動衆害及數路據法當即日誅竄¶
以謝天下今乃遷廷至此况有前件聖㫖必非虚言¶
理當檢舉施行以信大臣前説今漲水巳退而偉終¶
不罷據今月三日聖㫖止是依呉安持等所請&KR0049;霜¶
降水落從北丞司相度將梁村口至孫村河身内妨¶
礙處取豁壁掠&KR0049;氷凍消釋相地形順便隨宜開導¶
務令深闊釃為二渠(臣)詳觀安持等説葢猶挾姦意¶
<pb:KR4d0082_SBCK_045-5a>¶
觀望朝廷欲徐爲興動大役之計以固權利不然但¶
畧行開撥口地則北外丞司自可辨事自不須復存¶
修河司及&KR0468;李偉使時進姦謀以敢大計也以(臣)觀¶
之修河司若不罷偉若不去河水終不得順流河朔¶
生靈終不得安居伏乞指揮大臣速罷修河司及撿¶
舉前勑流竄李偉以正國法取進止¶
　　貼黃(臣)觀大河北流北京在其東軍民倉庫所¶
　　在河朔之都會也昔人逺爲漲溢之備於其西¶
　　岸開三河門使漲水西流於空閑之地至舘陶¶
　　合入河身故北京苦無大患今日李偉等閉塞¶
<pb:KR4d0082_SBCK_045-5b>¶
　　三河門築截河馬頭指水鋸牙激水東向仍於¶
　　東岸第三第四第七鋪開撥河道恣令漲水灌¶
　　汪北京之上今歲八月漲水東流㡬與北京薟¶
　　横堤平南望瀰汎五十餘里是時北京申若雨¶
　　不止風不定本京必致踈虞今偉等申請皆沒¶
　　此目前實害而探言北流深瀛汎浸之害以為¶
　　不可不存東流以分减水勢據今年深瀛等州¶
　　堤坊新復未甚髙厚然皆不至決溢若將來歲¶
　　歲増築使與從前河堤相若加以海口深決漲¶
　　水不得停&KR0468;縱有小溢必不至深害雖無東流¶
<pb:KR4d0082_SBCK_045-6a>¶
　　未為患也故臣以為偉等皆妄言茍欲自便耳¶
　　若不斥去則邪説無窮正論無由得伸最河防¶
　　之巨蠧也¶
　　再乞責降李偉劄子¶
(臣)近奏乞罷修河司并責降李偉等尋准九月二十¶
六日聖㫖李偉權發遣北外監承提舉東流文准十¶
月二日聖㫖罷提舉修河司以爲河司雖罷而李偉¶
不去與不行臣言無異謹按李偉屢以姦言動揺朝¶
廷興起大役於去年八月中獨衘奏稱大河見今巳¶
為二股分行然須當於第四鋪地分更行開廣河槽¶
<pb:KR4d0082_SBCK_045-6b>¶
只得兵夫二萬於九月興功至十月寒凍時畢功因¶
而引導河勢豈止二股通行而巳亦將遂為回奪大¶
河之計凡偉所言大率狂妄不疑如此由此朝廷信¶
以為實為之發兵調夫差官吏聚捎芟搔擾河北京¶
東西三路吏民為之不聊生者半年朝廷中覺其妄¶
&KR0205;罷其役是時中外公議皆望朝廷立行誅竄明其¶
欺罔以謝天下而因循不決任偉如故既而給事中¶
范祖禹封還制書乞罷偉差遣朝廷猶復隱忍於四¶
月五日降聖㫖李偉差遣&KR0049;過漲水取㫖今漲水巳¶
過中外又謂陛下必責降偉以信前命而反擢授監¶
<pb:KR4d0082_SBCK_045-7a>¶
丞仍提舉東流曽未數日復罷修河司葢朝廷之所¶
以罷修河司者謂回河不可復行故也回河既不可¶
復行則偉罔上誤國之罪審矣今乃以初任知縣權¶
發遣都水監丞則是有罪之人更得違法進擢此公¶
議所以不伏也且修河司雖罷而學偉不去姦言時¶
至河事變更不定河朔生靈無時得安此又公議之¶
所深憂也且朝廷號令貴在必信四月五日聖㫖指¶
揮著在有司今棄而不用使天下皆得竊議以謂朝¶
廷虚設此言姑使給事中奉行制命及制命巳行則¶
棄為虚語曾不顧䘏大臣何惜一偉而輕犯此謗哉¶
<pb:KR4d0082_SBCK_045-7b>¶
臣不勝區區伏乞檢會前奏速賜流竄偉若不黜公¶
議終不止也取進止¶
　　貼黄去年八月偉始奏乞回河朝廷用其言差¶
　　官吏兵夫収買捎芟開堀河槽修築馬頭鋸㸦¶
　　功役至大于今觀之皆是虛費臣乞差不干礙¶
　　官司一一磨筭費用之實若只㨿此偉之流竄¶
　　自有餘貴而况欺君誤國臣子之大惡耶¶
　　三論渠陽邊事劄子¶
臣近再論唐義問處置邊事乖方致渠陽蠻冦賊殺¶
將吏乞早黜義問以正邦憲更選練事老將付以疆¶
<pb:KR4d0082_SBCK_045-8a>¶
&KR0163;經今多日不䝉施行訪聞執政止以臨敵易將兵¶
家所忘爲&KR0003;雖知義問處置顛錯至覆軍殺將而猶¶
復隱忍不即遣代比雖遣衡規徃視然規凡人未曾¶
經練戎事何益於筭徒引&KR0010;月坐眎邊人肝腦𡍼地¶
(臣)甚惑之謹按義問所爲蓋全不曉事&KR0468;在邊上一¶
日即有一日之害昔趙任㢘頗以趙括代之則敗秦¶
任王齕以白起代之則勝蓋臨敵易將顧代者何人¶
耳今執政乃以虛文籍口終欲庇之逺人何辜日被¶
𡍼炭若非陛下哀矜四方亟命賢將徃代則(臣)恐䧟¶
害生靈未有已也兼(臣)訪聞渠陽諸夷蟠踞山洞道¶
<pb:KR4d0082_SBCK_045-8b>¶
路險絶中國之兵入踐其地雖跬步不得其便昔郭¶
逵知邵州困於楊光僭李浩從章惇目沅州入過界¶
即敗逵浩皆西北戰將然並有敗無成者地形不便¶
也今聞朝廷巳指揮諸道發兵數目不少然將非其¶
人(臣)恐既不知戰又不知守老兵費財漸致腹心之¶
患深可慮也今朝廷欲棄渠陽然其中屯戍兵民不¶
下數千義無棄之虜中俾為魚肉要須畧行定討使¶
之畏憚肯出渠陽兵民然後為可臣訪聞湖南北士¶
大夫皆言羣蠻難以力爭可以智伏欲遣間諜招誘¶
必用土人欲行窺伺攻討必用土兵捨此而欲以中¶
<pb:KR4d0082_SBCK_045-9a>¶
國强兵敵之雖多無益然此可使智者臨事制置難¶
以遥度也(臣)前者嘗以衆人言謝麟屢經蠻事頗有¶
勞效乞行委任朝廷置而不用葢必有賢於麟者惟¶
乞速遣以紓邊鄙之患至於義問决無可望幸陛下¶
無疑也(臣)又聞渠陽諸夷與宜州群蠻相接冝蠻部¶
族衆多若與渠陽諸夷合謀作過勢益昌熾猝難翦¶
滅亦乞指揮廣西預行招撫雖不得其用但勿與恊¶
力亦不為無益矣取進止¶
　　乞定差管軍臣僚劄子¶
(臣)伏見管軍(臣)僚見闕三人頃者竊聞大臣議除張¶
<pb:KR4d0082_SBCK_045-9b>¶
利一張守約陛下以謂二人皆資任淺下用之則為¶
躐等又張利一張耆之子而得一誠一之兄故不可¶
用特出聖意欲用王文郁姚兕大臣既退輒&KR0230;文郁¶
兕而進擬利一守約右丞許將既隨衆薟書進擬而¶
復奏論其不便因此進擬文字為聖㫖所却經今一¶
月有餘廢不復議竊以祖宗故事凡有管軍皆以資¶
任先後相壓未嘗輕有移易自非戰守功效尤異豈¶
可超授今利一守約資淺才下别無出衆勞效而利¶
一家世又如聖㫖所論大臣力行巳意力欲進擬其¶
為不便不言可見許將既知其失自合與衆人公議¶
<pb:KR4d0082_SBCK_045-10a>¶
止其進擬今乃外同薟書内行論奏反覆之狀殊非¶
大臣之體由此互相疑阻遂使差除之政廢不時舉¶
以(臣)愚見實恐自此専檀之迹與窺伺之風交行於¶
上浸淫不止皆非朝廷之福也况自祖宗以來以管¶
軍八人緫領中外師旅内以彈壓貔虎外以威服夷¶
夏職任至重豈以大臣商量未得如意闕而不補臣¶
欲乞指揮以本朝故事參近日聖㫖茍非邊功&KR0098;著¶
衆所推服罪惡顯白世所共棄且當循守資格速功¶
降授以允公議取進止¶
　　貼黄訪聞張利一任定州總管日曽入教塲巡¶
<pb:KR4d0082_SBCK_045-10b>¶
　　教以不得軍情諸軍並不唱喏因此移真定總¶
　　管據此事狀實亦難令管軍¶
　　乞裁損待髙麗事件劄子¶
(臣)伏見髙麗北接契丹南限愴海與中國壤地隔絶¶
利害本不相及本朝初許入貢祖宗知其無益絶而¶
不通熙寧中羅拯始募海商誘令朝覲其意欲以招¶
致逺夷為太平粉飾及掎角契丹為用兵援助而巳¶
然自其始通及今屢至其實何益於事徒使淮浙千¶
里勞於供億京師百司疲於應奉而髙麗之人所至¶
游觀伺察虚實圖寫形勝隂為契丹耳目或言契丹¶
<pb:KR4d0082_SBCK_045-11a>¶
當遣親信隱於髙麗三節之中髙麗宻分賜予歸為¶
契丹㡬半之奉朝廷勞費不訾而所獲如此深可惜¶
也今其復至既朝廷未欲遽絶謂當痛加裁損使無¶
大饒益則其至必踈而我得其便矣竊見近日已降¶
朝㫖自明州以來州郡待遇禮節率皆减舊而京師¶
諸事未加裁定臣愚以謂朝廷交接四夷莫如遼夏¶
之重而自前所以遇髙麗者其比二虜多或過之非¶
獨於本朝事有不便儻使二國知之亦為未允今畧¶
取都亭及西驛所以待西北人使約束與同文舘待¶
髙麗條例輕重相比乞行裁酌謹具條例如後¶
<pb:KR4d0082_SBCK_045-11b>¶
北使條約¶
　一人使送到買物劄子如内有不係賣與物色更¶
　　　不闕報國信司下行井官庫供納仰館伴使¶
　　　副婉順&KR0003;與(色名件逐一細開/後條其不係賣與物)¶
西使條約¶
　一西人詣闕賀正旦聖節到許住二十日非泛一¶
　　　十五日(候朝㫖進癸/如係啇量事)¶
　一西人到闕隨行蕃落將不許出驛或有買賣於¶
　　　本驛承受使臣處出頭官爲收買(收買物亦/後條不許)¶
(名件/細開)¶
<pb:KR4d0082_SBCK_045-12a>¶
　一西人到京買物官定物價比時估低小量添分¶
　　數供賣所収加擡納官¶
髙麗使條約¶
　諸人從出外買到物並檢察有違礙者即婉順留¶
　　　納(統还價直/以雜支錢)係特政論議及言邊機等文字¶
　　　即問元資處關開封府¶
　諸進奉人到闕司録司及曉示行人許將物入館¶
　　　至設㕔兩廊與進奉人交易仍關監門不得¶
　　　阻節¶
　諸親事官隨人從出外遊看買賣輒呼樂藝人飲¶
<pb:KR4d0082_SBCK_045-12b>¶
　　　酒作過及買違禁物者杖八十情重者奏裁¶
(知委狀/差到先責)¶
　諸下節日聴二十人畨次出舘遊看買賣仍各差¶
　　　親事官一人隨願乘馬者於諸司人馬内各¶
　　　借壹匹并牧馬兵士壹人至申時還仍責隨¶
　　　人所徃處狀¶
　諸進奉人乞贖藏經者申尚書祠部餘相度應副¶
　　　郎不許買禁物禁書及諸毒藥¶
　諸進奉使乞差伎藝人教習三節並關管勾同文¶
　　　館所¶
<pb:KR4d0082_SBCK_045-13a>¶
　公使錢五十貫關左藏庫供限壹日到每叄日或¶
　　　伍日買時物花果之𩔗送進奉使副并上中¶
　　　下節闕即冉關取¶
右(臣)竊謂遼東髙麗鈞為夷狄朝廷所以交接之儀¶
防閑之法理當無異况髙麗之於契丹大小相絶有¶
君臣之别今館餼之數出入之節或皆如一或更過¶
厚其於事體實為不便臣欲乞凡館待送遺並量加¶
裁抑其人從出入即依西北人使舊例其&KR0468;住月日¶
非汴水未通仍立定日限如此施行亦自不為薄也¶
取進止¶
<pb:KR4d0082_SBCK_045-13b>¶
　　貼黄髙麗人使見今必巳至浙路所定裁損條¶
　　約乞不下省部只自朝廷指揮免有稽緩失事¶
　　論張頡不可用劄子¶
臣伏見朝廷以置渠陽軍為不便議欲棄之者久矣¶
然自去年以來欲棄而不得羣蠻猖獗南邊至今為¶
梗者何也任非其人而棄之無術故也唐義問文俗¶
吏耳無它才畧昔被朝命直入羣蠻之中欲棄此城¶
既為蠻衆所圍用胡田之計詐欺羣蠻苟脱性命既¶
歸不敢以其實聞凡有冦盗皆指揮邊城不得申報¶
朝廷不察其實而任之不替則既一失之矣及今夏¶
<pb:KR4d0082_SBCK_045-14a>¶
以來蠻冦大作以至覆軍殺將臣屢以為言而朝廷¶
屬任議問之意不衰訪聞大臣但以臨敵不可易將¶
為詞終欲庇義問不䘏邊人肝腦塗地之苦及今已¶
將半年則既再失之矣今者朝廷除張頡知荆南頡¶
自瀛徙荆誠不為超遷然近降朝㫖令單馬赴任外¶
人始知朝廷欲以頡代義問葢義問之所以敗者闇¶
而自用狠而失衆今頡猜嶮闇愎又甚於義問而朝¶
廷復加委任則又三失之矣(臣)竊悲湖北之人外遭¶
羣蠻騷擾不安其居内䝉用人三失未知息肩之所¶
是以不避煩瀆冒進瞽言昔元祐二年朝廷除頡户¶
<pb:KR4d0082_SBCK_045-14b>¶
部侍郎(臣)時為諫官前後具頡罪惡八事乞行罷免¶
時雖不從然用頡未逾年知其不可卒黜之外任及¶
今未幾而遂付以邊事邊事重害又與户部不同葢¶
臨敵統衆兵民性命所係不可不慎竊聞大臣謂頡¶
本貫鼎州意其習知蠻事是以遣之然不知人才各¶
有短長未必生於其鄉必善其事(臣)但恐頡任情恣¶
行出於天性老而不改必致敗事頡昔為桂州經畧¶
使始因靳吝小費終以措置乖方(言頡八事/事具臣昔)遂致宜¶
州夷人背叛賊殺本州兵官頡尋遣費萬王竒二將¶
繼徃攻討率皆陷沒先帝震怒差官取勘遂落職奪¶
<pb:KR4d0082_SBCK_045-15a>¶
官降知均州又元豐三年除頡知熈州是時(臣)僚上¶
言頡天資&KR0310;躁動多猜忌頃在廣南忿争互論州郡¶
官吏爲之不安乞賜追&KR0230;新命尋奉聖㫖令依舊知¶
滄州然則頡之不可付以邊事著自先朝非獨今日¶
臣言之矣所有臣昔具頡八事皆非虚言並有案據¶
謹别具開録奏聞乞令大臣㸔詳罷頡新命或但無¶
令預聞邊事别揀諳練用兵之人責之成效取進止¶
　　　貼黄張頡資任巳深除知荆南不爲過當臣¶
　　　今所言但以頡爲性猜嶮所至不得衆情不¶
　　　可令管邊事耳¶
<pb:KR4d0082_SBCK_045-15b>¶
　　再乞禁止髙麗下節出入劄子¶
臣近奏乞裁損同文館待髙麗條例除近降聖㫖畧¶
施行外有一項下節日聴二十人畨次出館游看買¶
賣止减為十人竊縁夷狄之人懷挾姦詐情不可知¶
許令游覽都城大則察探虚實圖寫宫闕倉庫營房¶
衢道所在曲折事極不便小則收買違禁物貨機宻¶
文書及作非違法治之則傷恩不治則害事聴之出¶
入無一而可舊法雖令親事官監視然小人貪利微¶
加贈遺何所不從其實無益若是朝廷全然不䘏前¶
事則雖日令二十人出入可也若以為可慮則止許¶
<pb:KR4d0082_SBCK_045-16a>¶
十人實亦不便伏乞再降聖㫖全令禁絶取進止¶
　　催行役法劄子¶
(臣)昨於九月初論役法未便事經今巳是兩月未見¶
施行臣竊見二聖臨御以來凡所更改法度皆巳畧¶
定唯是役法首尾五年民間終未得安便若不及今¶
完治實恐久逺姦人指以為詞疵病聖政古人有言¶
難得而易失者時也惟陛下哀憐小民速指揮大臣¶
早定良法取進止¶
　　再催行役法劄子¶
(臣)伏見二聖臨御以來號令之不便於民者莫如役¶
<pb:KR4d0082_SBCK_045-16b>¶
法之甚葢編户之民自五等以上人被其害士大夫¶
自有知識以上人知其非(臣)昨日䝉聖恩擢任執法¶
即嘗首言其事以為佗日小人疾害聖政欲立異同¶
之論者必指此以籍口不若今日愽采公議自救其¶
失故於九月八日備論五事乞賜施行又於十月二¶
十六日乞檢曾前奏早賜指揮前後共經三月有餘¶
終未見可否伏惟天下利害其切於小民害於聖政¶
未有甚於此者而大臣因循重於改作遲遲至此甚¶
非陛下勤䘏民物及深思逺慮之意伏乞更加申敇¶
速令詳議立成定法以時行下取進止¶
<pb:KR4d0082_SBCK_045-17a>¶
欒城集卷第四十五¶
<pb:KR4d0082_SBCK_045-17b>¶
