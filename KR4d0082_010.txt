# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.740392
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0348-010欒城集-卷第十.
<pb:KR4d0082_SBCK_010-1a>¶
欒城集卷第十¶
　詩九十六首¶
　　和孔武仲金陵九詠¶
　　　白䳱亭¶
白䳱洲前水奔騰亂馬牛亭高疑欲動船去似無憂¶
洶湧山方壤澄清練不収中秋誰在此明月滿城頭¶
　　　覧輝亭¶
城裏最高處坡陁見一城山多來有緒江逺靜無聲¶
歌吹風前度樓臺雨後明風光同楚蜀聊此慰生平¶
　　　鳯凰臺¶
<pb:KR4d0082_SBCK_010-1b>¶
鳯鳥乆不至斯臺空復高何年種梧竹特地翦蓬蒿¶
白水來無際青山轉幾遭南遊且未返江海共滔滔¶
　　　天慶觀¶
興廢不可必冶城今靜祠松聲聞道路竹色浄軒墀¶
江近風雲改亭深草木滋孤墳弔遺直狂闇閔元規¶
(卞壺墓/在觀側)¶
　　　高齋¶
金陵佳䖏自無窮使宅幽深即故宮樓殿六朝遺燼¶
後江山百里舊城中雨餘尚有金鈿落月出長窺粉¶
堞空㸔盡一城懐古地茲遊恨不與君同¶
<pb:KR4d0082_SBCK_010-2a>¶
　　　此君亭(在華/藏寺)¶
緑竹不可數孤亭一倍幽色分巖石潤梢出澗松修¶
雪節寒方見春萌旱不抽故山多此物長恨未歸休¶
　　　見江亭(在蔣/山)¶
江水信浩𣺌連山巧蔽𧇊端能上嶮絶故自識津涯¶
滅沒檣竿度飄摇鷺羽遲何人𠋣舟望亦愛此峯危¶
　　　定林院¶
定林兩山間崖木生欲合茅屋倚巖隈重重䕃清樾¶
晨齋取旁寺生事信幽絶吾人定何爲常欲依暖熟¶
　　　八功德泉¶
<pb:KR4d0082_SBCK_010-2b>¶
君言山上泉定有何功德熱盡自清凉苦除即甘滑¶
頗遭遊人病時取破匏挹煩惱雖云淸凛然終在臆¶
　　　遊鍾山¶
江南四月如三伏北望鍾山萬松碧杖藜試上寳公¶
龕衆壑秋聲起相襲青峯回抱石城小白練前横大¶
江直石梯南下俯城闉松徑東蟠轉山谷喬林無風¶
聲如兩時見遊僧石上息行窮碧澗一庵巖坐弄清¶
泉八功德歸尋晚飯衆山底困卧定林依石壁朝遊¶
不知澗谷遠莫歸但覺穿雙&KR0282;老僧一身泉上住十¶
年掃盡人間迹客到唯燒栢子香晨飢坐待山前粥¶
<pb:KR4d0082_SBCK_010-3a>¶
丈夫濟時誠妄語白首居山本良䇿茹&KR0188;飯糗何足¶
道純灰洗心聊自滌失身䖏世足愆尤愧爾山僧少¶
憂責¶
　　　郭祥正國慱醉吟庵¶
姑熟溪頭醉吟客歸作茅庵劣容席團團鵠卵中自¶
明窓前月出夜更清醉吟自作溪上語不學擁鼻雒¶
陽生詩成付與坐中讀知有清溪可終日作詩飲酒¶
聊復同誰來共枕溪中石圓天方地千萬里中與此¶
間大相似囂然一息不自停水火雷風相㓕起直須¶
只作此庵㸔歌罷曲肱還醉眠不用騎鯨學太白東¶
<pb:KR4d0082_SBCK_010-3b>¶
入滄海觀桑田¶
　　　湖隂曲¶
老虎穴中卧獵夫不敢窺驊騮服箱驂盗驪巡城三¶
匝漫不知帳中晝夣日遶壁驚起知是黄須兒馬鞭¶
七寳留道左猛士徘徊不能過遺矢如去氷已遥明¶
日神兵下赤霄荒城至今人不住&KR0546;兎驚走風蕭蕭¶
　　　舟次大雲倉回寄孔武仲¶
一風失前期十日不相見君㠶一何駛去若乘風箭¶
我舟一何遲出沒蔽葭薍甕中有白糟床上有黄卷¶
妻孥不足共思子但長嘆池陽重相遇撫手成一粲¶
<pb:KR4d0082_SBCK_010-4a>¶
先行復草草回首空眷眷人生𩔗如此遲速亦何筭¶
一見誠偶然四海良獨逺相期廬山隂把臂上雲巘¶
　　　池州蕭丞相樓二首¶
遶郭青峯睥睨屯入城流水縠文翻樓成始覺江山¶
勝人去方知德業尊坐久浮雲霾後嶺酒醒飛雪變¶
前村我來邂逅公歸國猶喜豋臨共一樽(池守滕元/發日將觧)¶
(去)¶
丞相風流直至今朱欄仍對舊山林奔馳軒冕身何¶
有跌宕圖書意最深松遶城頭風瑟縮江浮山外氣¶
隂森三年不起南遷想應有前人識此心¶
<pb:KR4d0082_SBCK_010-4b>¶
　　　過九華山¶
南遷私自喜㸔盡江南山孤舟少僮僕此志還復難¶
&KR0560;促守破䆫聮翩過重巒忽驚九華峯高拱立我前¶
蕭然九仙人縹緲凌雲煙碧霞爲裳衣首冠青琅玕¶
揮手謝世人可望不可攀我行竟草草安能拍其肩¶
但聞有高士卧聽松風眠松根得茯苓&KR0451;若千嵗&KR3550;¶
煑食一朝盡終身棄腥羶腹背生緑毛輕舉如翔鸞¶
相逢欲借問巳在長松端何年脫罪罟出䖏良自便¶
芒鞋挂藤杖逢山即盤桓斯人未可求巖室儻復存¶
　　　佛池口遇風雨¶
<pb:KR4d0082_SBCK_010-5a>¶
長江五月多風暴欲行先㸔風日好北風忽作東南¶
來隂雲如湧撥不開驚雷徃還轉車轂狂波低昻起¶
坑谷中流一葉那復持卷舒已付天公知觧㠶轉柂¶
不容語佛池口中幸可住須臾急雨變昏霾柂師喜¶
賀風已回澄谿不動縈白練老木蒼崖蔚葱蒨繫舟¶
茅屋得青&KR0188;試問釣船還有魚開樽引滿向妻子明¶
日復行未須悕隂陽開闔良等閑扁舟誰令乘嶮艱¶
　　　舟次磁湖以風浪留二日不得進子瞻以詩¶
　　　見寄作二篇答之前篇自賦後篇次韻¶
慙愧江淮南北風扁舟千里得相從黄州不到六十¶
<pb:KR4d0082_SBCK_010-5b>¶
里白浪俄生百萬重自笑一生渾𩔗世可憐萬事不¶
由儂夜深䰟夣先飛去風雨對床聞曉鍾¶
西歸猶未有莵裘擬就南遷買一丘舟楫自能通蜀¶
道林泉真欲老黄州魚多釣户應容貫酒熟鄰翁便¶
可&KR0468;從此莫言身外事功名畢竟不如休¶
　　　黄州陪子瞻遊武昌西山¶
千里到齊安三夜語不足勸我勿重陳起遊西山麓¶
西山隔江水輕舟亂鳬鶩連&KR0280;多回溪盛夏富草木¶
杖策㸔萬松流汗升九曲蒼茫大江湧浩蕩衆山蹙¶
上方寄雲端中寺𠋣巖腹清泉𩔗牛乳煩熱須一掬¶
<pb:KR4d0082_SBCK_010-6a>¶
縣令知客來行庖映脩竹黄鵝特新煑白酒近亦熟¶
山行得一飽㸔盡千山緑幽懐苦不遂滯念毎煩促¶
歸舟浪花暝落日金盤浴妻孥寄九江此㑹難再卜¶
君㸔孫討虜百戰不摇目猶憐江上臺高㑹飲千斛¶
巾冠墮臺下坐使張公哭異時君再來擕被山中宿¶
　　　將還江州子瞻相送至劉郎洑王生家飲别¶
相從恨不多送我三十里車湖風雨交(晉車武子故/居其水曰車)¶
(湖)松竹相披靡繫舟枯木根會面兩王子嘉眉雖異¶
郡雞犬固猶邇相逢勿空過一醉不湏起風濤未可¶
渉隔竹見奔駛渡江買羔豚収網得魴鯉朝畦甘瓠¶
<pb:KR4d0082_SBCK_010-6b>¶
熟冬盎香醪美烏菱不論價白藕如泥耳誰言百口¶
活仰給一湖水奪官正無頼生事應且爾卜居請連¶
屋扣户容屣&KR0130;人生定何爲食足真巳矣愆尤未見¶
雪世俗多相鄙買田信良計&KR0188;食期沒齒手持一竿¶
竹分子長湖尾¶
　　　赤壁懐古¶
新破荆州得水軍鼓行夏口氣如雲千艘已共長江¶
險百勝安知赤壁焚觜距方强要一鬬君臣巳定𫝑¶
三分古來伐國須觀釁意突成功所未聞¶
　　　自黄州還江州¶
<pb:KR4d0082_SBCK_010-7a>¶
身浮一葉返湓城凌犯風濤日夜行把酒獨斟從睡¶
重還家漸近覺身輕岸回樊口依俙見日出廬山紫¶
翠横家在庾公樓下泊舟人遥指岸如頳(江州城下/土赤如頳)¶
　　　江州五詠¶
　　　　射蛟浦¶
萬騎廵遊遍千㠶破浪輕射蛟江水赤敎戰越人驚¶
山轉樓船影岸催連弩聲祈招無爲賦酣&KR0230;盡平生¶
(浦上積水相傳漢/武敎樓船於此)¶
　　　浪井¶
江波浮陣雲岸壁立青鐡胡爲井中泉湧浪時驚發¶
<pb:KR4d0082_SBCK_010-7b>¶
水性本無定得止自澄澈誰爲女媧手補此天地裂¶
　　　庾樓¶
元規情不薄上客有殷生夜半酒將罷公來坐不驚¶
舞翻江月逈談落塵毛輕塵世風流盡高樓空此名¶
　　　東湖¶
讀書廬山中作郡廬山下平湖浸山脚雲峯對虚榭¶
紅蕖紛欲落白鳥時來下猶思隐居勝亂石驚湍㵼¶
(李勃隐居廬山泉石竒勝今凄賢寺其故/居也及為九江太守始營東湖風物可愛)¶
　　　琵琶亭¶
湓江莫雨晴孤舟暝將發夜聞胡琴語展轉不成别¶
<pb:KR4d0082_SBCK_010-8a>¶
尊堂&KR0009;東林雅息存北闕澘然涕泗下安用無生説¶
　　　不到東西二林¶
山北東西寺高人永遠師來遊亦前定回首獨移時¶
社散白蓮盡山空玄鶴悲何年陶靖節溪上送行遲¶
　　　遊廬山山陽七詠¶
　　　　開先瀑布¶
山上流泉自作溪行逢石缺㵼虹霓定知雲外波瀾¶
闕飛到峯前本末齊入海明河驚照曜倚天長劔失¶
提𢹂誰來卧枕莓苔石一洗塵心萬斛泥¶
　　　潄玉亭¶
<pb:KR4d0082_SBCK_010-8b>¶
山回不見落銀潢餘溜喧豗響石塘目亂珠璣濺空¶
谷足寒雷電繞飛梁入瓶銅鼎春茶白接竹齋厨午¶
飯香從此出山都不棄滿田秔稻揷新秧¶
　　　簡寂觀¶
山行但覺鳥聲殊漸近神仙簡寂居門外長溪浄客¶
足山腰苦筍助盤&KR0188;喬松定有臧丹處大石仍前拜¶
斗餘弟子蒼髯年八十養生世世授遺書¶
　　　歸宗寺¶
來聽歸宗早晚鐘疲勞&KR0180;上紫霄峯墨池漫疊溪中¶
石白塔㣲分嶺上松佛宇爭惟一山甲僧厨坐待十¶
<pb:KR4d0082_SBCK_010-9a>¶
方供欲遊山北東西寺巖谷相連更幾重(此寺王逸/少所置云)¶
(有墨池/在焉)¶
　　　萬杉寺¶
萬本青杉一手栽滿堂白佛九天來(仁宗初年有僧/手種萬杉特為)¶
(建此寺仍以/禁中伏賜之)涓涓石溜供厨足矗矗山屏遶寺開半¶
榻松隂秋簞冷一杯香飯午鐘催安眠飽食平生事¶
不待山僧喚始廻¶
　　　三峽石橋¶
三峽波濤飽泝治過橋雷電記當年江聲髣髴瞿唐¶
口石角參差灧澦前應有夜猿啼古木已將秋葉作¶
<pb:KR4d0082_SBCK_010-9b>¶
歸船老僧未省遊巴蜀松下相逢問信然¶
　　　白鶴觀¶
五老相𢹂欲上天玄猿白鶴盡疑仙浮雲有意藏山¶
頂流水無聲入稻田古木㣲風時起&KR0284;諸峯落日盡¶
生煙歸鞭草草還城市慙愧幽人正醉眠¶
　　　南康阻風遊東寺¶
欲渉彭蠡湖南風未相許扁舟厭摇蕩古寺慰行旅¶
重湖面南軒驚浪卷前浦霏㣲雪陣散顛倒玉山舞¶
一風輒九日未悉土嚢怒百里斷行舟仰㸔飛鴻度¶
故人念征役一飯語平素竹色凈飛濤松聲亂和雨¶
<pb:KR4d0082_SBCK_010-10a>¶
我生足憂患十載不安處南北已兼忘遲速何須數¶
　　　&KR0009;題陳憲郎中竹軒¶
家有脩篁緑滿軒趨庭詩禮舊忘言凌霜自得良朋¶
友過雨時添好子孫試翦輕筠扶野歩旋収涼葉煑¶
清樽風流共道勝桑梓鄰里何妨種百根¶
　　　次韻孔武仲到官後見&KR0009;¶
舉楫同千里繫舟時一言共嗟蓬作屋願就席爲門¶
行後身先困征商思益昬僅同豋龍斷何止服車轅¶
　　　次韻筠守毛維瞻司封觀修城三首¶
北垣荆&KR0068;舊成堆&KR0468;待公來埃第開車馬已通城下¶
<pb:KR4d0082_SBCK_010-10b>¶
路榛蕪盡付冶家灰異時碧瓦千門合應記紅旌百¶
度來自笑禆諶便曠野肩輿飛蓋許追陪¶
撥棄案頭文字堆曉晴山色四門開究懐民事老雖¶
壯俛首山城心巳灰荆&KR0068;燒殘桑柘出狐貍去盡犬¶
雞來規模先遣通蹊隧後乘應容衆客陪¶
山脚侵城起阜堆遶城徼道斬新開闉闍半壊驚潮¶
信隍壑初深見劫灰蟻聚千夫曽幾日鱗差萬瓦㸔¶
將來史君才力輕山郡朝論行聞急召陪¶
　　　次子瞻夜字韻作中秋對月二篇一以贈正¶
　　　郎二以寄子瞻¶
<pb:KR4d0082_SBCK_010-11a>¶
平明坐曹黄昏歸終嵗得閑惟有夜已邀明月出牆¶
東更遣清風掃庭下城上青鬟四山合門前白練長¶
江㵼誰家高㑹吹參差鄰婦悲歌舂罷亞二年憂患¶
今已過一夜清光天所借西京詩句出蘇李南國風¶
流數王謝已隨孤棹去中原肯顧新科求上舎讀書¶
本自比嵇鍜學劔要須問曹蔗清觴灧灧君莫違佳¶
句駸駸予已怕狂夫猖狂終累人不返行遭親黨罵¶
　　　又¶
十年秋月照相思相從秪有彭門夜露侵笳鼓思城¶
闕寒廹魚龍舞潭下厭厭夜飲歡自足落落襟懐向¶
<pb:KR4d0082_SBCK_010-11b>¶
人㵼秋深河來巨野溢水乾樓起滕王亞北海孔公¶
雖好客河内冦尹那得借是非朝野忽紛紜得䘮芳¶
菲一開謝明月多情還入門流水何知空遶舎晨餐¶
江市富鱣魴夜宿山村足梨蔗坐隅鵩鳥不須問牆¶
外蝮蛇猶足怕婁公見唾行自乾馮老尚多誰定罵¶
　　　次韻王適食茅栗¶
相從萬里試南餐對案長思苜蓿盤山栗滿籃兼白¶
黒村醪入口半甜酸乆聞牛尾何曾識竊比雞頭意¶
未安故國霜蓬如盌大夜來彈劒似馮驩¶
　　　過毛國鎮夜飲¶
<pb:KR4d0082_SBCK_010-12a>¶
風格照人華省郎江山遶郭古仙鄉漫傳鉛鼎八百¶
嵗未比金&KR0107;十二行不動歌聲人已醉旋聞詩句夜¶
初長簿書撥盡知餘力道院清虛頃未嘗¶
　　　次韻毛國鎮趙景仁唱和三首一贈毛一贈¶
　　　趙一自詠¶
治劇從容緩䇿銜鈴軒無事日清談隼旟畵㦸明千¶
里紙帳繩床自一庵金奏屢陳容客和玉山不動㸔¶
賔酣我來邂逅逢寛政忘却漂流身在南¶
一紙新詩過鴈銜醒然何異接君談奉親魚蟹兼臨¶
海退食琴書定有庵一别經年真似夣多憂不飲亦¶
<pb:KR4d0082_SBCK_010-12b>¶
如酣共君交契非今日蔽芾棠隂自劒南¶
逺謫江湖舳尾銜到來辛苦向誰談畏人野鶴長依¶
嶺厭事山僧秪住庵黄雀頓來成一飽白醪新熱喜¶
初酣踈頑近日尤堪笑坐任飄風去自南¶
　　　再和三首¶
穴䑕何須窶藪銜麄官不用苦高談夜傾渌蟻風吹¶
竹晝擁黄紬雪覆庵每作㣲詞還自笑偶漸餘潤亦¶
成酣公詩精絶非倫擬自古騷人盡在南¶
燕窠泥土一春銜慙愧封侯止立談舊隐尚聞存竹¶
徑歸休但要葺茅庵釣船夣想沿溪泛酒盞遥思向¶
<pb:KR4d0082_SBCK_010-13a>¶
日酣强欲遲&KR0468;依幕府吳公行恐召河南¶
天敎窮困欲誰銜生事那須一一談自笑豐年塵滿¶
甑不堪雨後&KR0818;生庵士師憔悴經三黜陶令幽憂付¶
一酣它日歸耕若相憶尺書頻&KR0009;北山南¶
　　　次韻王適州學新修水閣¶
黄鐘巨挺兩春容何幸幽居近學宫坐對江山增浩¶
氣力追齊魯欲同風頌詩聞道求何武家法行㸔試¶
左雄欲伴少年遊矍相奔軍慙愧恐詞窮¶
　　　次韻毛君九日¶
山脚侵城盡是臺登高䖏䖏喜崔嵬手拈霜菊香無¶
<pb:KR4d0082_SBCK_010-13b>¶
柰面拂江風酒自開幕府樽罍雲裏集民家歌吹靜¶
中來定知勝却陶彭澤悵望籬邉白日頽¶
　　　次韻毛君感事書懐¶
種棠經嵗便成科秋雨調匀氣漸和才力有餘嫌事¶
少風情無限覺詩多長松更老仍添節古井雖深自¶
不波宴坐山房人豈識一樽聊且慰蹉&KR0760;¶
　　　次韻毛君見督和詩¶
新詩落紙一城傳顧我踈蕪豈足編它日杜陵詩集¶
裏韋迢略見兩三篇¶
　　　次韻毛君山房遣興¶
<pb:KR4d0082_SBCK_010-14a>¶
欲就陽崖暖新開石磴斜誰言太守宅自是野人家¶
燕坐收心鑑&KR0115;觀閲界沙退公長寂寞外物自喧譁¶
缺逕移松補斜陽種竹&KR0210;白雲生後礎孤鶩伴殘霞¶
破悶時尋鶴呼眠亦任鴉喜聞糟出甕屢問菊開花¶
古井元依斗丹砂舊養芽蚍蜉頻上案猿狖巧分樝¶
客到扁舟遠年侵兩鬢華心摇掛風斾眼暗隔輕紗¶
强撥横肱睡來從揷版衙隐居慙棄擲勝地每咨嗟¶
頑鈍終何取彫磨豈復加焦先夙所尚圜舎恰如蝸¶
　　　和胡敎授䝉太守䇿試諸生¶
著籍初同闕里多采芹先致魯風和欲將大䇿觀胷¶
<pb:KR4d0082_SBCK_010-14b>¶
膽盡召中堂列鴈鵝終日正言何忌諱幾人餘力尚¶
委蛇豈惟太守知爲政仍是先生善設科¶
　　　和毛君州宅八詠¶
　　　　鳯凰山¶
山川蟠蜛偶成形威鳯低回乆未行更種梧桐真可¶
致高飛性似伯夷清¶
　　　披仙亭¶
仙翁舊住蜀江邉千嵗歸來一鶴翩城郭已非人事¶
攺淒凉遺迹但披仙¶
　　　方沼亭¶
<pb:KR4d0082_SBCK_010-15a>¶
池上茅簷覆水低早來秋雨尚虹霓敗荷折葦飛鴻¶
下正憶漁舟泊故溪¶
　　　翠樾亭¶
一夜飛霜㸃緑苔曉庭黄葉掃成堆簷間翠樾彫踈¶
盡却放牆東好月來¶
　　　李八百洞¶
洞府山川百里賖洞門藤蔓鎻煙霞神仙不與人間¶
異弟妹還應共一家¶
　　　煉丹片¶
鑿井燒丹八百年塵緣消盡果初圓石床蘚甃人安¶
<pb:KR4d0082_SBCK_010-15b>¶
在渌水圓團一片天¶
　　　磨劒池¶
神仙鑄劒本無硎岸石斑斑尚鐡鉎天上少年仍狡¶
獪不湏還爾對方平¶
　　　山房¶
岸幘擕笻夜夜來蒲團紙帳竹香臺直湏覔取僧爲¶
伴更爲開庵&KR1263;草萊¶
　　　次韻毛君病中菊未開¶
病胏秋深霧雨傷舊繒故絮喜清凉菊花金粟未曾¶
吐桂酒鵝兒空自黄草木亦知年有閠風霜漸近月¶
<pb:KR4d0082_SBCK_010-16a>¶
方陽(十月為/陽月)得詩聞道維摩病欲欲到毗耶言已忘¶
　　　雨中宿酒務¶
㣲官終日守糟缸風雨凄凄夜渡江早歳謬知儒術¶
貴安眠近喜壯心降夜深唧唧醅鳴罋睡起蕭蕭葉¶
打窓阮籍作官都爲酒不須分别恨南&KR0022;¶
　　　次韻毛君經旬不用鞭扑¶
共喜秋深酒味醇官曹休暇不湏旬政寛境内棠隂¶
合訟去庭中草色新不惜牛刀時一割已因鼷䑕發¶
千鈞嵗終誰爲公書考豈止江西第一人¶
　　　次韻李撫辰屯田修州門¶
<pb:KR4d0082_SBCK_010-16b>¶
六月江濤壁壘頽蒼崖翠甓就新臺咄嗟雙闕還依¶
舊咫尺群山信有材畫㦸風生兩衙退飛橋日出萬¶
人來不因毁圯催興築誰見雍容治劇才¶
　　　飲酒過量肺疾復作¶
朝䝉麴塵居夜傍糟床卧鼻香黍麥熟眼亂瓶&KR0902;過¶
囊中衣巳空口角涎虚墮啜嘗未去足盗釂恐深坐¶
史君信寛仁髙㑹慰寒餓西樓適新成明月猶半破¶
擁簷青山横拂檻流水播雕盤貯霜實銀盎薦秋糯¶
共言文字歡豈待紅裙佐惟知醍醐滑不悟頗羅大¶
夜歸肺増漲晨起脾失磨情懐忽牢落藥餌費調和¶
<pb:KR4d0082_SBCK_010-17a>¶
衰年足奇窮一醉仍坎坷清樽自不惡多病欲何奈¶
聞公話少年舉白不論箇歌吟雜嘲謔笑語爭掀簸¶
平明起相視鋭氣曽未挫達人遺形骸駑馬懐豆莝¶
不知逃世網但觧憂嵗課不見獨醒人終費招䰟些¶
　　　衢州趙閱道少師濯纓亭¶
掛冠纓上已無塵猶愛溪光碧照人㸃檢舊遊黄石¶
在掃除諸念白鷗親一樽父老囊金盡三逕松筠生¶
事貧它日南公數人物丹青添入縣圖新¶
　　　茶花二首¶
黄檗春茅大麥麄傾山倒谷採無餘只疑殘枿陽和¶
<pb:KR4d0082_SBCK_010-17b>¶
盡尚有幽花霰雪初耿耿清香崖菊淡依依秀色嶺¶
梅如經冬結子猶堪種一畆荒園試爲鉏¶
細嚼花鬚味亦長新芽一粟葉間藏稍經臈雪侵肌¶
瘦旋得春雷𤼵地狂開落空山誰比數烝烹來嵗最¶
先嘗枝枯葉硬天真在踏遍牛羊未攺香¶
　　　次韻毛君山房即事十首¶
案牘希踈意自開夜闌幽夢曉方回青苔紅葉騷人¶
事時見詩筒去又來¶
東𣈆仙人借舊山定應天意許公閑郡人欲問史君¶
䖏笑指峯巒紫翠間¶
<pb:KR4d0082_SBCK_010-18a>¶
蛩知秋候時鳴壁香礙蒲簾不出門隱几無言心有¶
得南䆫晴日暖侵軒¶
溪山付與醉中仙美酒何曾斗十千就得江邉賤魚¶
稻閑官未用苦相憐¶
忘身先要觧忘名分别湏臾起不平請㸔早朝霜入¶
屨何如卧聽打衙聲¶
禽哢秋來不復圓桐隂霜後亦成穿黄花强欲招酣¶
飲白髮偏工報老年¶
邂逅清歡屢不期病來無奈羽觴飛醉乘籃轝江邉¶
去長伴漁舟月下歸¶
<pb:KR4d0082_SBCK_010-18b>¶
醉裏題詩偏韻惡秋來勸酒益盃深不才多病俱非¶
敵緑綺緣何得報金¶
庵中獨宿雨垂垂永夜無人&KR0323;竹扉灰冷銅爐香欲¶
㓕床頭一㸃臈燈㣲¶
觸事隨緣不用多華堂玉食奈憂何美人未厭山阿¶
陋薜荔爲裳帶女蘿¶
　　　再和十首¶
澗草巖花日日開江南秋盡似春回旋開還落無人¶
顧惟有山蜂暖尚來¶
江上孤城面面山居人也自不曽閑蜂遊蟻聚知何¶
<pb:KR4d0082_SBCK_010-19a>¶
事日夜長橋南北間¶
城郭村墟共水雲槿籬竹屋映柴門隐居亦有高人¶
在岸幘無言倚釣軒¶
一官踈散自疑仙三考應成醉日千早病固湏閑地¶
著多憂長被達人憐¶
養生尤復要功圓溜滴南溪石自穿近見牢山陳道¶
士㣲言約我更三年(牢山陳道士璞近過此叩/竟無所云約三年當𠕅見)¶
張公詩社見公名(公昔與張伯達/為唱和之友)白首山城嘆不平¶
坐客要聞新樂府應湏湓口琵琶聲¶
高情日與故山期鴻鵠誰言也倦飛且聽漁人强哺¶
<pb:KR4d0082_SBCK_010-19b>¶
啜坐中羈客畏公歸¶
天爲多才故欲禁府門摧落漲江深𪔂新翠壁排精¶
鐡湧出飛樓直百金¶
樓上青山遶四垂畫橋百歩引朱扉落成當輿公同¶
上一㸔長江白練㣲¶
歌舞&KR0468;賔意自多華燈數問夜如何白頭病客無才¶
思慣卧茅庵長薜蘿¶
　　　筠州二詠¶
　　　　牛尾貍¶
首如貍尾如牛攀條㨗嶮如猱猴橘柚爲漿栗爲餱¶
<pb:KR4d0082_SBCK_010-20a>¶
䈥肉不足惟膏油深居簡出善自謀尋蹤發窟并執¶
囚蓄租分散身爲羞松薪瓦甑烝浮浮壓入糟盎肥¶
欲流熊肪羊酪真比儔引筯將舉訊何尤無功竊食¶
人所&KR0311;¶
　　　黄雀¶
秋風下黄雀飛禾田熟黄雀肥群飛蔽空日色薄逡¶
廵百頃朱爲稀翾翻巧㨗多且㣲精丸&KR0819;妙舉輒違¶
乘時席𫝑不可揮一朝風雨寒霏霏肉多趐重天時¶
非農夫舉網驚合圍懸頸系足膚無衣百箇同&KR4227;仍¶
相依頭顱萬里行不歸北方人居厭羔豨咀噍聊𤼵¶
<pb:KR4d0082_SBCK_010-20b>¶
一笑欷¶
欒城集卷第十¶
<pb:KR4d0082_SBCK_010-21a>¶
#+PROPERTY: JUAN 10
#+PROPERTY: FILE SB04n0349-010欒城集三集-卷第十.
<pb:KR4d0082_SBCK_010-1a>¶
欒城第三集卷第十¶
　　遺老齋記¶
庚辰之冬子&KR0170;恩歸自南荒客於潁川思歸而不能¶
諸子憂之曰父母老矣而居室未完吾儕之責也則¶
相與卜築五年而有成其南脩竹古栢肅然如野人¶
之家乃闢其四楹如明䆫曲檻爲燕居之齋齋成求¶
所以名之予曰予潁濵遺老也盍以遺老名之汝曹¶
志之予㓜從事於詩書凡世人之所能茫然不知也¶
年二十有三朝廷方求&KR0033;言有以予應詔者予采道¶
路之言論宫掖之祕自謂必以此獲罪而有司果以¶
<pb:KR4d0082_SBCK_010-1b>¶
爲不遜上獨不許曰吾以&KR0033;言求士士以&KR0033;言告我¶
今而黜之天下其謂我何宰相不得巳寘之下第自¶
是流落凡二十餘年及宣后臨朝擢爲右司諌凡有¶
所言多聽納者不五年而與聞國政盖予之遭遇者¶
再皆古人所希有然其閒與世俗相從事之不如意¶
者十常六七雖號爲得志而實不然予聞之樂莫善¶
於如意憂莫慘於不如意今予退居一室之間杜門¶
却掃不與物接心之所可未嘗不行心所不可未嘗¶
不止行止未嘗少不如意則予平生之樂未有善於¶
今日者也汝曹志之學道而求寡過如予今日之處¶
<pb:KR4d0082_SBCK_010-2a>¶
遺老齋可也¶
　　藏書室記¶
予㓜師事先君聽其言觀其行事今老矣猶志其一¶
二先君平居不治生業有田一㕓無衣食之憂有書¶
數千卷手緝而校之以遺子孫曰讀是内以治身外¶
以治人足矣此孔氏之遺法也先君之遺言今猶在¶
耳其遺書在櫝將復以遺諸子有能受而行之吾世¶
其庻矣乎盖孔氏之所以教人者始於洒掃應對進¶
退及其安之然後申之以弦歌廣之以讀書曰道在¶
是矣仁者見之斯以爲仁智者見之斯以爲智矣顔¶
<pb:KR4d0082_SBCK_010-2b>¶
閔由是以得其德予賜由是以得其言求由由是以¶
得其政游更由是以得其文皆因其才而成之譬如¶
農夫墾田以植草木小大長短&KR0372;辛鹹菩皆其性也¶
吾無加損焉能飬而不傷耳孔子曰十室之邑必有¶
忠信如丘者焉不如丘之好學也如孔子猶養之以¶
學而後成故古之知道者必由學學者必由讀書𫝊¶
說之詔其君亦曰學于古訓乃有獲念終始典于學¶
厥德修罔覺而况餘人乎子路之於孔氏有兼人之¶
才而不安於學嘗謂孔子有民人社稷何必讀書然¶
後爲學孔子非之曰汝聞六言大蔽矣乎好仁不好¶
<pb:KR4d0082_SBCK_010-3a>¶
學其蔽也愚好智不好學其蔽也蕩好信不好學其¶
蔽也賊好&KR0033;不好學其蔽也絞好勇不好學其蔽也¶
亂好剛不好學其蔽也狂凢學而不讀書者皆子路¶
也信其所好而不知古人之成敗與所遇之可否未¶
有不爲病者雖然孔子嘗語子貢矣曰賜也汝以予¶
爲多學而識之者歟曰然非歟曰非也予一以貫之¶
一以貫之非多學之所能致則子路之不讀書未可¶
非耶曰非此之謂也老子曰爲學日益爲道日損以¶
日益之學求日損之道而後一以貫之者可得而見¶
也孟子論學道之要曰必有事焉而勿正心勿忘勿¶
<pb:KR4d0082_SBCK_010-3b>¶
助長也心勿忘則莫如學必有事則莫如讀書朝夕¶
從事於詩書待其乆而自得則勿忘勿助之謂也譬¶
之稼穡以爲無益而捨之則不耘苗者也助之長則¶
揠苗者也以孔孟之說考之乃得先君之遺意¶
　　待月軒記¶
昔予遊廬山見𨼆者焉爲予言性命之理曰性猶日¶
也身猶月也予疑而詰之則曰人始有性而已性之¶
所寓身爲天始有日而已日之所寓爲月日出於東¶
方其出也萬物頼焉有日者以視有手者以執有足¶
者以&KR0130;至於山石草木亦非日不遂及其入也天下¶
<pb:KR4d0082_SBCK_010-4a>¶
黯然無物不廢然日則未始有變也惟其所㝢則有¶
盈闕一&KR0313;一闕者月也惟性亦然岀生入死出而生¶
者未嘗增也入而死者未嘗耗也性一而已惟其所¶
寓則有生死一生一死者身也雖有生死然而此生¶
彼未嘗息也身與月皆然古之治術者知之故日岀¶
於卯謂之命月之所在謂之身日入地中雖未嘗變¶
而不爲世用復出於東然後物無不覩非命而何月¶
不自明由日以爲明以日之逺近爲月之&KR0313;闕非身¶
而何此術也而合於道世之治術者知其說不知其¶
所以說也予異其言而志之乆矣築室於斯闢其東¶
<pb:KR4d0082_SBCK_010-4b>¶
南爲小軒之前廓然無障㡬與天際每月之望開戸¶
以湏月之至月入吾軒則吾坐於軒上與之徘徊而¶
不去一夕舉酒延客道隱者之語客漫不喻曰吾嘗¶
治術矣&KR0004;不聞是說也予爲之反復其理客徐悟曰¶
唯唯因志其言于壁¶
　　墳院記¶
旌善廣福禪院者先公文安府君贈司徒墳側精舎¶
也先公旣壯而力學晚而以德行文學名於世夫人¶
程氏追封蜀國太夫人生而志節不羣好讀書通古¶
今知其治亂得失之故有二子長曰軾季則轍也方¶
<pb:KR4d0082_SBCK_010-5a>¶
其少時先公先夫人皆曰吾嘗有志茲世今老矣二¶
子其尚成吾忠乎轍兄弟雖少而仕亦流落不偶年¶
㡬五十乃始得還朝兄氣剛寡合巳入復出轍碌碌¶
無能輕重五年而至尚書右丞與聞國政以故事得¶
於墳側建刹度僧以薦先福墳之東南四里許有故¶
伽藍陵阜相拱揖松竹深茂相傳唐中和中任氏兄¶
弟所捨也轍以請於朝改賜今榜時元祐六年也旣¶
三年兄弟皆以罪廢南遷海上又六年&KR0170;恩北歸兄¶
至毗陵以病没轍中止頴川不能歸又五年前執政¶
以黜去者皆奪墳上刹又二年上哀矜舊臣手詔復¶
<pb:KR4d0082_SBCK_010-5b>¶
還𢌿之墳之西南十餘歩有泉焉廣深不及㝷晝夜¶
瀵湧淸冽而甘冬不涸夏不溢自轍南遷而水日耗¶
至奪利遂竭父老來告轍惕焉疑獲譴於幽明徬徨¶
不知所爲而手詔&KR0244;至泉亦滃然而復山中人皆曰¶
詔書乃與天通&KR0088;轍聞之遡闕而拜以膺上賜乆之¶
乃爲之記使世世子孫知茲刹廢興所自以無忘朝¶
廷之德政和二年壬辰九月乙卯朔六日庚申中奉¶
大夫護軍欒城縣開國伯賜紫金魚袋蘇轍記¶
欒城第三集卷第十¶
#+PROPERTY: JUAN 10
#+PROPERTY: FILE SB04n0350-010欒城集後集-卷第十.
<pb:KR4d0082_SBCK_010-1a>¶
欒城後集卷第十¶
　歴代論四¶
　　王導第二十八¶
西晋之士借通逹以濟&KR0075;欲風俗旣敗夷狄乗之遂¶
䘮中國相隨渡江而此風不攺賢者知厭之矣而不¶
勝其衆俗亂於下政弊於上而莫能正也東晋之不¶
競由此故耳是時王導爲相逹於爲國之體性本寛¶
厚容衆衆人安之然生於&KR0283;澄之間不能免習俗之¶
累喜通而疾介能彌縫一時之闕而無百年長乆之¶
計也更二大變㡬至亡國元帝之世王敦擁兵上流¶
<pb:KR4d0082_SBCK_010-1b>¶
(無/有)君之心劉隗刁恊剛介狷淺見信於帝專以法繩¶
公&KR0056;而深疾王氏恣横敦遂起兵以誅君側爲詞兵¶
再犯闕幸而敦死元明旣没成帝㓜弱&KR0067;亮輔政任¶
法以裁物復失人心蘇峻擅兵歴陽多納亡命專用¶
威𠛬亮知峻必爲亂以大司農召之衆人皆知不可¶
而亮不聽遂與祖約連兵內向𡍼炭涼邑此二豐者¶
皆導之所不欲而隗亮不&KR0216;以速其變以隗亮爲是¶
耶敦峻之禍發不旋踵以導爲是耶使人主終身含¶
垢何以爲國魯自宣公政在季氏更三世至昭公不¶
能&KR0216;將攻之子家羈曰捨民數世求以克事不可必¶
<pb:KR4d0082_SBCK_010-2a>¶
也公不從而出隗亮之敗則昭公之舉也齊景公以¶
貪暴失民田氏以寛惠得衆公問於晏嬰求所以救¶
之嬰曰惟禮可以巳之在禮家施不及國民不遷農¶
不移工賈不變士不濫官不謟大夫不収公利公歎¶
曰善哉吾今而後知禮之可以爲國嬰曰禮之可以¶
爲國也乆矣與天地並晏子知之而景公不能用田¶
氏遂伐吕氏蓋大家世族爲患於其國常若心腹之¶
疾必與人命相持爲一攻之以毒藥刼之以鍼石病¶
&KR0002;不去命輒隨盡非良醫賢臣未易處也子産爲鄭¶
國小而福族大多寵子産患之有事伯石賂以其邑¶
<pb:KR4d0082_SBCK_010-2b>¶
子太叔曰國皆其國也何獨賂焉子産曰無欲實難¶
皆得其欲以從其事而要其成非我有成其在人乎¶
邑將焉徃子大叔白&KR0002;四圍何子産曰非相違也而¶
相從也四國何&KR0057;鄭書有之曰安定國家必大焉先¶
姑先安大以待所歸旣伯石懼而歸邑卒以予之又¶
使爲&KR0056;以次巳位鄭乃少安及其乆而政成矣人之¶
忠儉者從而予之㤗侈者因而斃之逐豐卷戮子哲¶
鄭乃大治如導所爲知賂伯石以全其始矣未知予¶
忠儉斃泰侈以成其終也以爲賢於隗亮則可以論¶
晏子子産則逺矣¶
<pb:KR4d0082_SBCK_010-3a>¶
　　祖逖第二十九¶
敵國相圖必審於彼巳將強敵弱則利於進取將弱¶
敵強則利於自守違此二者而求成功難矣東𣈆渡¶
江以江淮爲境中原雖屢有變而南兵不出出亦無¶
功皆夷狄自相屠㓕而巳石勒之死也&KR0067;亮爲北伐¶
之計石虎之老也&KR0067;翼爲徙鎭之役皆無成而死及¶
符堅之敗謝安父子乗戰勝之威有席卷之意終以¶
兵將犇潰無尺寸之得其後宋文自謂富強以兵挑¶
元魏梁武志於并吞失信於髙氏陳宣乘髙氏之衰¶
攘取淮南皆繼之以敗云何者東南地薄兵脆將非¶
<pb:KR4d0082_SBCK_010-3b>¶
命世之雄其𫝑固如此也方石虎之斃中原大亂晋¶
人皆謂北方不足復平而蔡謨獨以爲憂或問其故¶
謨曰夫能順天奉時濟六合於草昩若非上哲必由¶
英豪度今諸人皆不辨此必將經營分表疲人以逞¶
才不副意徒使財單力竭終將何所至哉吾見韓盧¶
東郭俱斃而巳矣至哉此言實當時好事(者/之)病也自¶
江南建國惟桓温東討慕(容/西)征符徤兵鋒所及敵人¶
震勤及宋武破廣固䧟(長/安)所至蕩定有弔伐之風此¶
二人者誠非常將也然桓温終(以/敗)&KR1518;不能成大功宋¶
武志在禪代未能定秦狼狽而返而况(其/下)者乎惟𣈆¶
<pb:KR4d0082_SBCK_010-4a>¶
元帝&KR0004;定江南未遑北伐祖逖言於帝曰晋室之亂¶
非上無道而下怨叛也由藩王争權自相誅㓕遂使¶
戎狄乘舋毒流中原耳令遺&KR0058;旣&KR0013;殘酷人有奮擊¶
之志誠能&KR0108;威(命/将)使&KR0002;逖等爲之統主郡國豪桀必¶
有應者沉弱之士喜於來蘇庻㡬國耻可雪也帝以¶
逖爲豫州剌史使進屯淮隂逖兵力甚弱乃鑄造兵¶
器招合離散稍誅鉏叛渙復進據譙然未嘗爲入深¶
計也石勒遣兵攻逖逖輒就破其衆毎於兵間勤身¶
節用禮下賢後懷撫&KR0004;附專以恩信接人不尚詐力¶
故人爭爲之用自黄河以南盡爲晋土雖石勒之強¶
<pb:KR4d0082_SBCK_010-4b>¶
不敢以兵窺其境逖毋葬成臯勒使人修其墓復遣¶
使通好且求互巿逖不荅其使而許其巿通南北之¶
貨多獲其利方將經略河北而帝使戴&KR0002;思擁節直¶
據其上逖快快不得志死蓋敵強將弱能知自守之¶
爲利者惟逖一人夫惟知自守之爲進取而後可以¶
言進取也哉¶
　　符堅第三十¶
符堅王猛君臣相得以成伯功雖齊桓管仲不能過¶
也猛之將死也堅問以後事猛曰𣈆雖僻處吳越然¶
正朔相承親仁善鄰國之實也臣没之後願勿以晋¶
<pb:KR4d0082_SBCK_010-5a>¶
爲圖鮮卑羗虜我之仇讎終爲人患冝漸除之以寧¶
社稷言終而死堅不能用卒大舉伐晋敗於淝上歸¶
未及國而慕容垂叛之旣反國而姚萇叛之地分身¶
死終斃於二人之手故後世皆多猛之賢而咎堅之¶
不明吾嘗論之堅雖有伯者之略而懷無厭之心以¶
天下不一爲深耻雖㓕燕定蜀并秦涼下西域而其¶
貪未巳兵革歲克而不知懼也晋雖㣲弱謝安桓冲¶
爲之將相君臣相安民未患晋而欲以力稽之稽之¶
天道論之人情雖内無垂萇之舋而堅之堅必不免¶
矣然堅以夷狄之餘而有帝王之度其㓕慕容姚萇¶
<pb:KR4d0082_SBCK_010-5b>¶
也収二姓之子弟録其才能而官使之布滿中外凡¶
其舊臣而不疑者&KR0002;以世俗言之則以漸除之如猛¶
之計得矣&KR0002;以帝王之事言之則堅之意未必過也¶
大雅之稱文王曰殷之子孫其麗不億上帝旣命侯¶
于周服侯服于周天命靡常殷士膚敏祼將于京厥¶
作祼將常服黼哻文王用人其廣如此而堅何&KR0057;焉¶
德雖不&KR0002;文王而竊慕焉顧其所以處之何如耳文¶
武旣没周公成王之際殷之遺孽猶與管蔡閒周之¶
𨻶曰予復反鄙我周&KR0022;故周公旣克殷攺封㣲子子¶
宋而遷其頑民于洛邑保釐東郊作多士而撫寧之¶
<pb:KR4d0082_SBCK_010-6a>¶
所以慮其變者至矣至君陳畢公皆迭居成周而董¶
師之故康王之命畢公曰周公毖殷頑民遷于洛邑¶
宻邇王室式化厥訓旣歷三紀世變風移四方無慮¶
予一人以寧然猶曰&KR0022;之安危惟玆殷亡由此觀之¶
文王之用殷人豈茍然而巳哉今堅畜養豺虎于其¶
復心而貪功務勝不顧其後冝其斃於垂萇也哉使¶
堅信猛之策南結鄰好戢兵保境與民休息雖有垂¶
萇百人安能動之文王雖未可覬然亦非王猛之所¶
及矣¶
　　宋武帝第三十一¶
<pb:KR4d0082_SBCK_010-6b>¶
¶
東漢之衰曹公始踐五伯之迹挾天子以令諸侯其¶
志本欲盡掃羣雄而後取漢耳旣㓕二袁吕布劉表¶
欲遂取江東而不克旣破馬超韓遂欲并舉邑蜀而¶
不果再屈於呉蜀而公亦老矣於是董昭進九鍚之¶
議幡然聽之而桓文之業至此盡矣然方是時公在¶
河朔而漢都許昌雖使主盟諸夏而不廢舊君上可¶
以爲周文王下亦不失爲桓文公不能&KR0216;而片心王¶
莾九鍚之事此荀文&KR0002;之所以爲恨也至司馬仲逹¶
父子其𫝑蓋與公異矣擁兵天子之側固巳不順旣¶
殺王凌害諸葛誕非人臣矣又降劉禪服曹氏之所¶
<pb:KR4d0082_SBCK_010-7a>¶
不能服非貪其士地而利其民人也志亦在九錫耳¶
雖欲復爲桓文尚可得乎宋武旣誅桓氏収遺晋而¶
封植之又克譙縱執慕容超逐盧循擒姚泓立四大¶
功天下莫能抗然其志不在桓文而在九鍚亦巳卑¶
矣方帝之克長安也中原震恐元魏雖姚氏之昏姻¶
而不敢救羗氐雖𨵿中之唇齒而不敢争此其智力¶
有餘足以有爲之時也&KR0002;能因其兵𫝑據秦隴之形¶
勝引吳越之饒富以經略中夏成曹公河朔之𫝑則¶
王伯之功可冀顧所以用之何如耳然其兵未入秦¶
而使傅亮南走建業發几鍚之議劉穆之死南方無¶
<pb:KR4d0082_SBCK_010-7b>¶
復可託雖巳入秦而無留秦之意舉千里之地付一¶
孺子而去赫連勃勃乘之兵將死者過半狼狽而及¶
僅乃得脫以帝之明非不知諸將之不足以保秦而¶
志有所在不暇它慮矣悲夫以目前之利而棄百世¶
之功有曹公蒯平之業而俯從司馬父子攘竊之陋¶
此君子之所追恨也孔子曰知及之仁不能守之雖¶
得之必失之知及之仁能守之不莊以涖之則民不¶
敬知及之仁能守之莊以涖之動之不以禮未善也¶
古之爲國必具此四者而後能成大功如武帝之用¶
兵無敵於天下可以言智矣至其棄秦而歸以求九¶
<pb:KR4d0082_SBCK_010-8a>¶
錫之&KR0075;名尚可以爲仁乎惟其仁智不具故其功業¶
止於是也¶
　　宋文帝第三十二¶
晋獻公殺其世子申生而立奚齊國人不順其大夫¶
里克殺奚齊卓子而納惠公春秋皆以弑君書之矣¶
惠公旣立而殺里克以弑君之罪罪之春秋書曰𣈆¶
殺其大夫里克稱人以殺殺有罪也稱國以殺殺無¶
罪也里克弑君而以無罪書此春秋之微意也奚齊¶
卓子之立以&KR0075;破義雖巳爲君而𣈆人不君也旣己¶
爲君則君臣之名正故里克爲弑君而國人之所不¶
<pb:KR4d0082_SBCK_010-8b>¶
君則𫝑必不免里克因國人之所欲廢而廢之因國¶
人之所欲立而立之則里克之罪與宋華督齊崔杼¶
異矣雖使上有明天子下有賢方伯里克之罪猶可¶
議也惠公以弑得立而歸罪於克以自恱於諸侯其¶
義有不可矣然惠公殺克而背内外之賂國人惡之¶
敵人怨之兵敗於秦身死而子㓕至其謀臣吕甥郤¶
稱冀芮皆以兵死蓋背理而傷義非獨人之所不于¶
而天亦不予也宋武帝之亡也託國於徐羡之傅亮¶
謝晦少帝失德三人議將廢之而其弟義眞亦以輕¶
動不任社稷乃先廢義眞而後廢帝兄弟皆不得其¶
<pb:KR4d0082_SBCK_010-9a>¶
死乃迎立文帝文帝旣立三人疑懼羡之亮內秉朝¶
政晦出據上流爲自安之計自謂廢狂亂以安社稷¶
不以賊遺君父無&KR0018;於國矣然文帝藩國舊人王華¶
孔寗子王曇首皆陵上好進之人也惡羡之亮據其¶
逕路每以弑逆之禍激怒文帝帝遂决意誅之三人¶
旣死君臣自謂不世之功也是時寗子巳死華與曇¶
首皆受不次封賞文帝在位三十年其治江左稱首¶
然元嘉三年始誅三人是歲皇子劭生劭旣壯而爲¶
商臣之亂華寗子之子孫無聞於世而曇首之子僧¶
綽以才能任事亦并死於劭於乎天之報人不逺如¶
<pb:KR4d0082_SBCK_010-9b>¶
此不然𣈆惠公宋文帝禍發若合符契何哉謝晦將¶
之荆州自疑不免以問蔡廓廓曰&KR0056;受先帝顧命任¶
以社稷廢昏立明義無不可但殺人二昆而以北面¶
挾震主之威據上流之重以古推今自免爲難耳善¶
夫蔡廓之言不學春秋而意與之合太史公有言爲¶
國者不可以不知春秋前有&KR0138;而不見後有賊而不¶
知守輕事而不知其冝遭變事而不知其權爲人君¶
父而不通春秋之義者必&KR0170;首惡之名爲人臣子而¶
不通春秋之義者必蹈簒弑之誅其意皆以善爲之¶
而不知其義是以被之空言而不敢辭宋之君臣誠¶
<pb:KR4d0082_SBCK_010-10a>¶
略通春秋則文帝必無惠公之禍徐𫝊謝三人必不¶
受里克之誅悲夫¶
　　梁武帝第三十三¶
易曰形而上者謂之道形而下者謂之噐自五帝三¶
王以形噐治天下導之以禮樂齊之以政形道行於¶
其間而民莫知也文武之後雖召公畢公之資君子¶
不以爲知道者至春秋之際管仲晏子子産叔向之¶
徒以仁義忠信成功於天下然其於道則巳逺矣孔¶
子出於周未収文武之遺而得堯舜之極其稱曰君¶
子上逹小人下逹嘗自謂我下學而上逹者於其門¶
<pb:KR4d0082_SBCK_010-10b>¶
人惟顏子魯子庻㡬以道許之一時賢者若老子之¶
明道其所以尊之者至矣史稱孔子旣見老子退謂¶
弟子曰鳥吾知其能飛魚吾知其能游獸吾知其能¶
走走者可以爲網游者可以爲綸飛者可以爲繒至¶
於龍吾不能知其乗雲氣而上天吾今日見老子其¶
猶龍邪老子體道而不嬰於物孔子至以龍比之然¶
卒不與其斯世也捨禮樂政刑而欲行道於世孔子¶
固知其難哉東漢以來佛法始入中國其道與老子¶
相出入皆易所謂形而上者而漢世士大夫不能明¶
也魏晋以後略知之矣好之篤者則欲施之於世疾¶
<pb:KR4d0082_SBCK_010-11a>¶
之深者則欲絶之於世二者皆非也老佛之道與吾¶
道同而欲絶之老佛之教與吾教異而欲行之皆失¶
之矣秦姚與區區一隅招延緇素譯經談妙至者凡¶
數千人而姚氏之亡曾不旋踵梁武繼之江南佛事¶
前世所未嘗見至捨身爲奴𨽻郊廟之祭不薦毛血¶
父子皆䧟於侯景而國隨以亡議者觀秦梁之敗則¶
以佛法爲不足頼矣後魏太武深信崔浩浩不信佛¶
法勸帝斥去僧徒毀經壊寺旣㓕佛法而浩亦以非¶
罪赤族唐武宗欲求長生徇道士之私夷佛㓕僧不¶
期年而以弑崩議者觀魏唐之禍則以佛法爲不可¶
<pb:KR4d0082_SBCK_010-11b>¶
牾矣二者皆見其一偏耳老佛之道非一人之私&KR0003;¶
也自有天地而有是道矣古之君子以之治氣養心¶
其髙不可嬰其絜不可溷天地神人皆將望而敬之¶
聖人之所以不疾而速不行而至者一用此道也老¶
子曰天得一以淸地得一以寧神得一以靈谷得一¶
以盈萬物得一以生侯王得一以爲天下貞天無以¶
清將恐裂地無以寧將恐𤼵神無以靈將恐歇谷無¶
以&KR0313;將恐竭萬物無以生將恐絶侯玉無以爲正而¶
貴髙將恐蹶道之於物無所不在而尚可非乎雖然¶
蔑君臣廢父子而以行道於世其弊必有不可勝言¶
<pb:KR4d0082_SBCK_010-12a>¶
者誠以形噐治天下導之以禮樂齊之以政刑道行¶
於其間而民不知萬物並育而不相害道並行而不¶
相悖泯然不見其際而天下化不亦周孔之遺意也¶
哉¶
　　唐髙祖第三十四¶
唐高祖起太原其謀發於太宗諸子不與也及克長¶
安誅鉏羣盗天下爲一其功亦出於太宗蓋天心之¶
所付予人心之所歸向其在太宗者審矣至立太子¶
髙祖以長立建成建成當之不辭於是兄弟疑問卒¶
至大亂夫建成不足言也其咎在髙祖其後武氏之¶
<pb:KR4d0082_SBCK_010-12b>¶
亂廢中宗立睿宗以睿宗長子憲爲太子矣及中宗¶
之復睿宗父子皆以王就第韋氏之亂臨淄以兵入¶
討睿宗踐祚而唐室復安又將以長立憲憲辭曰時¶
平先長敵國亂先有功不如此必且有難敢以死請¶
睿宗從之而後臨淄之位定以太宗之賢而不免於¶
爭奪玄宗之賢不逮太宗而晏然受命則憲之讓賢¶
於人逺矣吾嘗論之髙祖睿宗皆中主也其欲立長¶
非專其私也以爲立嫡以長古今之正義也謂之正¶
義而不敢違胡不考之前世乎太王捨太伯仲雍而¶
立季歴文王捨伯邑考而立武王而周以之興誠天¶
<pb:KR4d0082_SBCK_010-13a>¶
命之所在而吾無心焉亂何自生雖然太伯奔吾以¶
避王季亦畏亂故爾廢長而立少雖聖賢猶難之憲¶
與玄宗兄弟相安終身無間言焉蓋古今一人而巳¶
　　唐太宗第三十五¶
唐太宗之賢自西漢以來一人而巳任賢使能將相¶
莫非其人恭儉節用天下㡬至𠛬措自三代以來未¶
見其比也然傳子至孫遭武氏之亂子孫爲戮不絶¶
如綫後世推原其故而不得以吾觀之惜乎其未聞¶
大道也哉昔楚昭王有疾卜之曰河爲崇大夫請祭¶
諸郊王曰三代命祀祭不越望江漢睢漳楚之望也¶
<pb:KR4d0082_SBCK_010-13b>¶
禍福之至不是過也不穀雖不德河非所獲罪也遂¶
弗祭及將死有雲如衆赤烏夾日以飛三日王使問¶
周史史曰其當玉身乎若禜之可移於令尹司馬王¶
曰除腹心之疾而寘諸股肱何益不榖不有大過天¶
其夭諸有罪受罰又焉移之亦弗禜孔子聞之曰楚¶
昭王知大道矣其不失國也冝哉吾觀太宗所爲其¶
不知道者衆矣其能免乎貞觀之間天下旣平征伐¶
四夷㓕突厥夷髙昌殘吐谷渾兵出四克務勝而不¶
知止最後親征髙麗大臣力爭不從僮而克之其賢¶
於隋氏者幸一勝耳而帝安爲之原其意亦欲誇當¶
<pb:KR4d0082_SBCK_010-14a>¶
時髙後世耳太子承乾旣立十餘年復寵魏王秦使¶
兄弟栢傾承乾旣廢𣈆王嫡子也欲立泰而使異日¶
傳位晋王疑不能决至引佩刀自剌大臣救之而止¶
父子之間以愛故輕予奪至於如此帝嘗得祕䜟言¶
唐後必中㣲有女武代王以問李淳風欲求而殺之¶
淳風曰其兆旣巳成在宫中矣天之所命不可去也¶
徒使疑似之戮&KR0075;及無辜且自今巳徃四十年其人¶
巳老者則仁雖受終易姓必不能絶季氏若殺之復¶
生壯者多殺而逞則子孫無遺𩔗矣帝用其言而止¶
然猶以疑似殺李君羡夫天命之不可易惟修德或¶
<pb:KR4d0082_SBCK_010-14b>¶
能巳之而帝欲以殺人弭之難哉帝之老也將擇大¶
臣以輔少主李勣起於布衣忠力勁果有飾俠之氣¶
嘗事李宻友單雄信宻敗不&KR0216;以其地求利宻死不¶
廢舊君之禮雄信將戮以股肉㗖之使與俱死帝以¶
是爲可用疾革謂髙帝爾於勣無恩今以事出之我¶
死即授以僕射髙帝從之及廢王后立武昭儀召勣¶
與長孫無忌禇遂良計之勣稱疾不至帝曰皇后無¶
子罪莫大於絶嗣將廢之遂良等不可它日勣見帝¶
曰將立昭儀而顧命大臣皆以爲不可今止矣勣曰¶
此陛不家事不須問外人由此廢立之議遂定勣匹¶
<pb:KR4d0082_SBCK_010-15a>¶
夫之俠也以死徇人不以爲難至於禮義之重社稷¶
所由安危勣不知也而帝以爲可以屬㓜孤寄天下¶
過矣且使勣信賢託國於父竭忠力以報其子可矣¶
何至父逐之子復之而後可哉挾數以待臣下於義¶
旣巳薄矣凡此皆不知道之過也茍不知道則凡所¶
施於世必有逆天理失人心而不自知者故楚昭王¶
惟知大道難失國而必復太宗惟不知道雖天下旣¶
定且治而㡬至於絶㓕孔子之所以觀國者如此¶
　　狄仁傑第三十六¶
毋后臨朝據人君之地而私其親有志之士將欲正¶
<pb:KR4d0082_SBCK_010-15b>¶
之常患不克漢吕后欲王諸吕王陵以髙帝舊約争¶
之曰非劉氏而王天下共擊之背之不可言雖直不¶
見省陵幸而不死亦廢不用唐武后廢廬陵王立豫¶
王豫王雖在位未嘗省天下事徐敬業爲之起兵於¶
外裴炎争之於内皆不旋踵爲戮何者位尊權重臣¶
下所無柰何𫝑必至此也惠帝之亡也陳平聽張晬¶
疆計封王諸吕吕后安之故平與周勃得執將相之¶
柄以伺其間後復聽陸賈交歡周勃將相之權不分¶
故周勃得入北軍左祖一呼而吕氏以亡豫王旣立¶
武后革命稱帝追尊祖考封王子弟戕殺天下豪俊¶
<pb:KR4d0082_SBCK_010-16a>¶
志得氣滿以爲武氏有太山之安矣狄仁傑雖爲宰¶
相而未嘗一言及后欲以三思爲大子訪之大臣仁¶
傑乃曰臣觀天人未厭唐德頃匈奴犯邉陛下使三¶
思募士逾月不及千人及使廬陵王不旬浹得五萬¶
人今欲立嗣非廬陵不可后怒罷議乆之復召問曰¶
朕數夣雙陸不勝何也對曰𩀱陸不勝無子也意者¶
天以此儆陛下耶文皇帝身蹈鋒丑百戰以有天下¶
傳之子孫大帝&KR0230;疾詔陛下監國陛下掩神噐而取¶
之十餘年矣又欲以三思爲後且毋子與姑姪孰親¶
陛下立廬陵王則千秋萬&KR0010;血食於太廟三思立宮¶
<pb:KR4d0082_SBCK_010-16b>¶
廟無祔姑之禮后感悟即日遣徐彦伯迎廬陵於房¶
州而立之蓋王陵裴炎迎禍亂之鋒欲以一言折之¶
故不廢則死陳平狄仁傑待其巳衰而徐正之故身¶
與國俱全惟吕后無子親止於姪故没身而後變武¶
后有子毋子之愛人情之所同故老而自復由此觀¶
之陳狄之所以成功者皆以緩得之也然廬陵旣立¶
而張易之昌宗未去仁傑猶置之不問復授之張東¶
之俟其惡稔而後取豈以禍乱之根生於毋子之間¶
不如是必至於毁傷故耶老氏有言將欲歙之必固¶
張之將欲弱之必固強之將欲廢之必固興之將欲¶
<pb:KR4d0082_SBCK_010-17a>¶
奪之必固與之是謂㣲明柔勝剛弱勝強魚不可以¶
脫於淵國之利噐不可以示人二公得之矣¶
欒城後集卷第十¶
<pb:KR4d0082_SBCK_010-17b>¶
