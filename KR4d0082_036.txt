# -*- mode: mandoku-view; -*-
#+TITLE: 欒城集
#+DATE: 2015-09-11 09:33:09.901137
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0348-036欒城集-卷第三十六.
<pb:KR4d0082_SBCK_036-1a>¶
欒城集卷三十六¶
　右司諫論時事七首¶
　　論臺諌封事留中不行狀(元祐元年之/月十四日)¶
右臣伏見皇帝陛下以至孝純仁承統踐&KR0840;太皇太¶
后陛下以聦眀睿智親&KR0259;庻政二聖恊德以幸天下¶
曾未朞歲而敝事稍去寛政復行元元之民免於流¶
離之患&KR0170;更生之福海內釋然無意外之憂不勝幸¶
甚㐲惟陛下恭勤祗畏發於天性猶復選於羣臣增¶
廣諫員求&KR0033;言以自助天下之士聞風相慶臣實何¶
人得於今日備位於此然臣聞帝王之治必先正風¶
<pb:KR4d0082_SBCK_036-1b>¶
俗風俗旣正中人以下皆自勉以爲善風俗一敗中¶
人以上皆自棄而爲惡忠人自勉於善則人主耳目¶
衆多易與爲治中人自棄於惡則臣下朋黨蕃殖易¶
以爲非蓋邪正盛衰之源未有不始於此者也昔眞¶
宗皇帝臨馭羣下奬用正人一時賢儁争自記於眀¶
主孫奭戚綸田錫王禹偁之徒旣以諌諍顯名則忠¶
良之士相繼而起其後耄期厭事丁謂乘間將竊國¶
命而風俗已成朝多正士謂雖懐姦慝而無與同惡¶
謀未及發旋即流放仁宗皇帝仁厚淵嘿不自可否¶
是非之論一付臺諌孔道輔范仲淹歐陽脩余靖之¶
<pb:KR4d0082_SBCK_036-2a>¶
流以言事相髙此風旣行士耻以鉗口失職當時執¶
政人臣豈皆盡賢然畏忌人言不敢妄作一有不善¶
言者即至隨輒屏去故雖人主寛厚而朝廷之閒無¶
大過失及先帝嗣位執政大臣變易祖宗法度下至¶
小民皆知其非而卿士大夫從風而靡則風俗之變¶
於此見矣是時惟有呂誨范鎭等眀言其失二人旣¶
已得罪臺諌有以一言及之者皆紛然逐去由是風¶
俗大敗無一人復正言者天佑皇室啓迪聖德臨政¶
未㡬而以言路爲急天下踈然思見祖宗遺俗然臣¶
自至闕廷聞臺諫對事一切&KR0468;中不出玩不施行又¶
<pb:KR4d0082_SBCK_036-2b>¶
不黜責臣不勝憂疑夫朝廷所以待臺諌者不過三¶
事言當則行不賞則黜其所上封事除事于㡬宻人¶
主所當獨聞須至&KR0468;中外並須降出行遣上所以正¶
朝廷之紀綱使無廢職業下所以全人臣之名節使¶
無負公議若當而不行不當而不黜則上下苟且廉¶
耻道廢風俗衰陋國將從之臣願陛下永惟邪正盛¶
衰之漸始於臺諫修其官則聽其言言有不當隨事¶
行遣大者可黜小者可罷使風俗一定忠言日至陛¶
下垂拱於上群臣肅雍於下則太平之治可立而待¶
也惟陛下&KR0468;神省察天下幸甚謹録奏聞伏候勅㫖¶
<pb:KR4d0082_SBCK_036-3a>¶
　　乆旱乞放民間積欠¶
右臣伏見陛下以乆旱憂勞禱請勤至自冬歴春天¶
意未荅宿麥枯瘁災害廣遠民自近歳皆苦於重歛¶
儲積空匱若此月不雨飢饉必至盗賊必起保甲之¶
餘民習武事猖狂嘯襄爲患必甚而陛下所以應天¶
動民未有其實臣&KR0060;見去年赦書蠲免積欠止於殘¶
零兩稅至於官本債&KR0018;出限役錢皆不得除放民有¶
破蕩家産父子流離衣食不繼有死而不可得者買¶
撲酒坊先因實封投狀争氣務勝競設髙價旣得之¶
後利入㣲細不能出辨違限不納加以罰錢至於藉¶
<pb:KR4d0082_SBCK_036-3b>¶
没家産杻械生蟣虱而不得脫(者/臣)願陛下降哀痛之¶
書應今日巳前民間官本債&KR0018;出限役錢及酒坊元¶
額罰錢見今資産耗竭實不能出者令州縣監司保¶
眀除放使民得再生以飬父母妻子朝廷&KR0162;弃必不¶
可得之債以収民心民心恱附甘澤可致雖使天道¶
幽逺雨不時應而仁澤流溢亦可以化服強暴消止¶
盗賊臣謹按漢書文景宣元之間憂民之疲病每歲¶
輒施租稅减筭賦自損以厚下民戴其澤中遭王莾¶
之變皆謳吟思漢漢巳絶而復續夫漢世平安之日¶
獨蠲必得之常賦以惠民而况當今旱勢未止災害¶
<pb:KR4d0082_SBCK_036-4a>¶
方作前件欠&KR0018;皆𫝑不可得柰何靳而不與哉伏願¶
陛下斷自聖心特降手詔無使有司吝於出納以廢¶
格聖澤則天人不逺冝有善應謹録奏聞伏攸勅㫖¶
　　　貼黄臣竊見近年貪刻之吏習以成風上有¶
　　　毫髪之意則下有丘山之取上有滂沛之澤¶
　　　則下有涓滳之施如先帝向時爲瀘南用兵¶
　　　兩川應副疲極特放五等人户稅賦而東川¶
　　　路轉運司公行格沮只放三等以下縁累經¶
　　　大赦不敢論列如此之𩔗朝廷雖累行戒飭¶
　　　終恐不改若行臣此奏卽乞痛賜約束如監¶
<pb:KR4d0082_SBCK_036-4b>¶
　　　司敢有違戻許州縣官吏具事田實封奏聞¶
　　　論罷免役錢行差役法狀(十六/日)¶
右臣伏見門下侍郎司馬光奏乞罷免役錢復行差¶
役舊法奉聖㫖依奏施行臣竊謂近歲所行新法利¶
害較然其間免役所系&KR0057;重朝廷自去秋已来改更¶
略盡惟此一事遲留不决民間傾聽想聞德音臣竊¶
利此事旣行民間鼓舞相慶如飢得食如旱得雨比¶
之去年罷導洛市易鹽鐡等事具喜十倍非至仁至¶
聖至眀至斷誰能行此然臣有愚慮蓋朝廷自行免¶
役至今僅二十年官私乆巳晋慣今&KR0004;行差役不免¶
<pb:KR4d0082_SBCK_036-5a>¶
有少齟齬不齊譬如人有重病不治必死醫者用藥¶
攻療必有暝&KR0365;不寧要須病去藥消然後乃得安樂¶
今中外用事臣寮多因新法進用旣見朝廷革法宿¶
敝心不自安必因差役之始民間少有不便指以爲¶
言&KR0365;惑聖聦敗亂仁政㢘臣竊觀司馬光前件劄子¶
條陳差役事件大綱已得&KR0098;當然其間不免踈略及¶
小有差誤執政大臣豈有不知若公心共濟即合據¶
光所請推行大意修完小節然後行下今但備録劄¶
子前坐光姓名後坐聖㫖依奏其意可知自今以徃¶
其必有人借中外異同之論以揺動大議臣願陛下¶
<pb:KR4d0082_SBCK_036-5b>¶
但思祖宗以來差役法行民間有何患害近&KR0010;旣行¶
免役民間之敝耳目厭聞即差役可行免役可罷不¶
待思慮而决矣伏乞將臣此奏留中不岀時賜省覧¶
苟大法旣正縱有小害隨事更張年歲之間法度自¶
備臣踈逺小臣&KR0004;&KR0170;擢用輙此深言罪在不赦但念¶
臣&KR0004;無左右之助諌垣之命出自聖意不敢自同它¶
人更存形迹冐昧陳聞惟陛下裁幸謹錄奏聞伏候¶
勑㫖¶
　　　貼黄臣竊詳差役利害條目不一全在有司¶
　　　節决修完近則半年遠亦不過一年必有成¶
<pb:KR4d0082_SBCK_036-6a>¶
　　　法至於&KR0056;户不可不差役錢不可不罷此兩¶
　　　事可以一言而決况所在役錢寛剰一二年¶
　　　間必未至闕用從今放免理在不疑前来司¶
　　　馬光文字雖有役錢一切並罷之文又却委¶
　　　自州縣監司㸔詳有無妨礙臣竊慮諸路爲¶
　　　見有此指揮未敢便行放罷依舊催理則㐫¶
　　　歲疲民無所從出或致生事欲乞特降手詔¶
　　　大略云先帝役法本是一時權冝指揮施行¶
　　　歲乆民間難得見錢已詔有司依舊差役所¶
　　　有役錢除坊郭單下女戸官戸寺觀依舊外¶
<pb:KR4d0082_SBCK_036-6b>¶
　　　其餘限詔到日並與出牓放免其去年已前¶
　　　見欠役具數錢聞奏未得崔理聽候指揮¶
　　論蜀茶五害狀(二十/四日)¶
右臣伏見朝廷近罷市易事不與商賈爭利四民各¶
得其業欣戴聖德無有窮已准有益利秦鳯熈河等¶
路茶&KR0163;司以買賣茶虐害四路生靈又以茶去影蔽¶
市易販賣百物州縣監司不敢何問爲害不細而朝¶
廷未加禁止臣聞五代之際孟氏竊據蜀土國用&KR0310;¶
狹始有𣙜茶之法及藝祖平蜀之後放罷一功横歛¶
茶遂無禁民間便之其後淳化之間牟利之臣始議¶
<pb:KR4d0082_SBCK_036-7a>¶
掊取大盗王小波李順等因販茶失職窮爲剽刼凶¶
&KR0395;一扇兩蜀之民肝腦塗地乆而後定自後朝廷始¶
因民間販賣量行収稅所取雖不甚多而商賈流行¶
爲利自廣近歳李祝&KR0004;立茶法一切禁止民間私買¶
然猶所収之息止以四十萬貫爲額供億熈河至劉¶
佐蒲宗閔提舉茶事取息太重立法太嚴逺人始病¶
是時知彭州吕陶奏乞改法只行長引令民自販茶¶
毎茶一貫出長引錢一百更不得取息得㫖依奏民¶
間聞之方有息肩之望又却差孫廻李稷入川相度¶
始議極力掊取因建言乞許茶價隨時增减茶法旣¶
<pb:KR4d0082_SBCK_036-7b>¶
有増減之文則取息依舊由是息錢長引二&KR0003;並行¶
而民間轉不易矣而稷等又益以販鹽布乃能増額¶
及六十萬貫及李稷引陸師閔共事又増額至一百¶
萬貫師閔近歲又乞於額外以一百萬貫爲獻朝廷¶
許之於是奏乞於成都府置都茶&KR0163;客旅無見錢買¶
茶許以金銀諸貨折愽遂以折愽爲名多遣公人牙¶
人公行拘欄民間物貨入&KR0163;賤買貴賣其害過於市¶
易又以本錢質典諸物公違條法欺罔朝廷蓋茶法¶
始行至今法度凡四變矣每變収利益深民益困弊¶
然供億熈河止於四十萬貫其餘以供給官吏及非¶
<pb:KR4d0082_SBCK_036-8a>¶
理進獻希求恩賞而害民之餘辱國傷敎又有甚者¶
夫逐州通判本以按察吏民諸縣令佐亦以撫字百¶
姓而計筭息錢均與牙儈分利至於監茶之官發茶¶
萬䭾即轉一官知縣亦减三年磨勘國之名器輕以¶
與人遂使貪冐滋章廉耻不立深可痛惜又案盗賊¶
之法贓及二貫止徒一年出賞五貫今民有以錢八¶
百私買茶四十斥者輙徒一年出賞三十貫又遞鋪¶
文字事于軍機及非常盗賊急脚遞日行四百里馬¶
遞日行三百里違二日止徒一年今茶遞徃還日行¶
四百里違一日輙徒一年立法太深茍以自便不顧¶
<pb:KR4d0082_SBCK_036-8b>¶
輕重之冝蓋造立茶法皆傾險小人不識事體但以¶
逺民無由伸訴而他司畏憚不敢辯理是以公行不¶
道自始至今十餘年矣臣竊聞朝廷近日察知其弊¶
差官體量然猶恐未知其詳臣今訪聞稍得其實謹¶
具條件五害如左¶
其一曰益利路所在有茶其間卭蜀彭漢綿雅洋等¶
州興元府三泉縣人户以種茶爲生自官𣙜茶以來¶
以重法脅制不許私賣抑勒等苐髙秤低估遞年减¶
價見今止得舊價之半乞委所差官取𣙜茶至今遞¶
年所估價例對定即見的實茶官又於每歲秋成糴¶
<pb:KR4d0082_SBCK_036-9a>¶
米髙估米價强俵茶户謂之茶本假令米石八百錢¶
即作一貫支俵仍勒出息二分春茶旣發茶户納茶¶
又例抑半價兼壓以大秤所損又半謂之青苖茶(元/條)¶
(園户荼一百斤許收十斤市例内一半八官一半用/饒潤客旅今逐&KR0163;一百斤有收至二十餘斤出剩者)¶
(徃徃&KR0077;僞作園户中茶虚旁支出官錢入已近年卭/州甞有此獄又有見出剰數多明與客旅啇量納賂)¶
(不貲指教/出賣者)及至賣茶本法止許収息一分今多作名¶
目如牙錢打角錢之𩔗至収五分以上買茶商旅其¶
𫝑必不肯多出價錢皆是減價虧損園户以求易售¶
又昔日官未𣙜茶園户例収晚茶謂之秋老黄茶不¶
限早晚隨時即賣𣙜茶之後官買止於六月晚茶入¶
<pb:KR4d0082_SBCK_036-9b>¶
官依條毁棄官旣不収園户須至私賣以䧟重禁此¶
園户之害一也¶
其二曰川茶本法止於官自販茶其法已陋今官吏¶
縁法爲姦遂又販布販大寧鹽販甆器等物并因販¶
茶還脚販觧鹽入蜀所販解鹽仍分配州縣多方變¶
賣及折愽雜物貨爲害不一及近歲立都茶&KR0163;縁折¶
愽之法拘欄百貨出賣収息其間紗羅皆販入陜西¶
奪商賈之利至於買賣之餘則又加以質當去年八¶
九月間爲成都買撲酒坊人李安典糯米一萬貫每¶
斗岀息八錢半年未贖仍更出息二分其它非法𩔗¶
<pb:KR4d0082_SBCK_036-10a>¶
皆如此今四方&KR0170;頼聖恩罷去市易抵當之弊而蜀¶
中茶官獨因縁茶法潜行二事使西南之民獨不&KR0170;¶
惠澤此平民之害二也¶
其三曰昔官未𣙜茶陜西商旅皆以觧鹽及藥物等¶
入蜀販茶所過州軍已出一重稅錢及販茶出蜀兼¶
帶蜀貨㳂路又復納稅以此省稅增羡今官自販茶¶
所至雖量出稅錢比舊十不及一縱有商旅興販諸¶
處稅務畏憚茶官又利於分取息錢例多欺詐以稅¶
爲息由此省稅益耗假有作稅錢上暦歲終又不撥¶
還轉運司但添作茶官歲課公行欺罔(訪聞元豊七/年八月陸帥)¶
<pb:KR4d0082_SBCK_036-10b>¶
(閔剳子奏茶司全年課/利内有一項係茶稅錢)又茶官違法販賣百物商旅¶
不行非唯稅虧兼害酒課蜀中舊使交子唯有茶山¶
交易最爲浩瀚今官自買茶交子因此價賤(旧日蜀/人利交)¶
(子之輕便一头有賣一头一/百者近嵗止賣九百以上)此省課之害三也¶
其四曰蜀道行於溪山之間最號嶮惡般茶至陜西¶
人力最苦元豐之&KR0004;始以成都府路廂軍數百人貼¶
鋪般運不一二年死亡略盡茶官遂令州縣和雇人¶
夫和雇不行即差稅户其爲搔擾不可勝言(刘庠知/永㒷日)¶
(有洋州般茶人以疲勞不堪告訴庠令取狀在案判/云候本府雇人般茶日呈後来永㒷即不曽雇人)¶
後遂添置遞鋪十五里輒立一鋪招兵五十人起屋¶
<pb:KR4d0082_SBCK_036-11a>¶
六十間官破錢一百五十六貫益以民力僅乃得成¶
今已置百餘鋪矣若二百鋪皆成則是添兵萬人衣¶
糧歲費二十萬貫見招塡不足旋貼諸州廂軍逐州¶
闕人百事不集又茶逓一人日般四䭾計四百餘斤¶
回車却載解鹽徃還山行六十里稍遇泥潦人力不¶
支逃匿求死嗟怨滿道至去年八九月間劒州劒陽¶
一鋪人全然走盡㳂路號茶鋪爲納命&KR0163;此遞鋪之¶
害回也¶
其五曰郟西民間所用食茶蓋有定數茶官貪求羡¶
息般運過多出賣不盡逐州多𧇊歲額遂於毎斤增¶
<pb:KR4d0082_SBCK_036-11b>¶
價俵賣與人元豐八年鳯州准茶官指揮每茶一斤¶
添錢一百其餘州郡准此可見又茶法&KR0004;行賣茶地¶
分止於秦鳯熈河今遂東至陜府侵奪蠟茶地分所¶
損必多此郟西之害王也¶
五害不除蜀人泣血無所控告臣乞朝廷哀憐逺民¶
罷放榷法令細民自作交易但収稅錢不出長引止¶
令所在&KR0163;務據數抽買愽馬茶勿失朝廷武備而已¶
如此則救民於網羅之中使得再生以養父母妻子¶
不勝幸甚如朝廷以爲陜西邉事未寧不欲頓罷茶¶
事即乞先弛槯禁因民販茶正稅之外仍収長引錢¶
<pb:KR4d0082_SBCK_036-12a>¶
一歲之入不下數十萬貫(以見今長引錢/數計之可見)而商旅通¶
行東西諸貨日夜流轉所得茶稅雜稅錢及酒課增¶
羡又可得數十萬貫(以未𣙜茶以前及𣙜茶後未年/分自蜀至陜西㳂路酒稅務嵗)¶
(課較之/可見)而罷置茶遞無養兵衣糧及官吏縁茶所費¶
食錢息錢之𩔗其数亦自不少則𣙜茶可罷灼然易¶
見若異日西邉無事然後更罷長引錢如舊収稅而¶
止然臣再詳師閔所營茶利雖使之裒斂一一如數¶
止於二百萬貫無復贏餘矣若以前件茶引茶稅雜¶
稅酒課利等錢約七八十萬貫折除即止約有利一¶
百二千餘萬貫若更除茶遞養兵衣糧及官吏縁茶¶
<pb:KR4d0082_SBCK_036-12b>¶
所費約三四十萬貫即是師閔百端非理凌虐細民¶
止得八十萬貫(前件兩項錢並且從小約計故師閔/所得利有八十萬斗若依实計之恐)¶
(不及得/此&KR0190;)假令萬一蜀中稍有飢饉之災民不堪命起¶
爲盗賊或如淳化之比臣不知朝廷用兵㡬何費錢¶
㡬何殺人㡬何可得平定今但得七八十萬貫錢置¶
此不慮臣竊惑之兼臣訪聞陸師閔去年自成都移¶
治永興仍取成都供給有本府衙前楊日新者爲之¶
賣酒至十二月中師閔自覺非法始移牒永興成都¶
止就用永興供給其違法差衙前賣酒及多請過成¶
都供給即不曾舉覺其貪冐無耻一至如此亦乞令¶
<pb:KR4d0082_SBCK_036-13a>¶
所差官便行體量如是詣實乞重行黜謪以慰逺方¶
積年之憤謹録奏聞伏候勑㫖¶
　　　貼黄陸師閔乆擅茶事欺罔朝廷奏請如意¶
　　　爲吏民所畏憚若&KR0468;在本職雖特遣使命恐¶
　　　必難以體量實害欲乞先罷師閔職任及利¶
　　　州路轉運使蒲宗閔昔同建議𣙜茶曾竊冐¶
　　　恩賞顯有妨礙亦乞指揮不得同薟書體量¶
　　　事所貴官吏不憂後害敢以實告¶
　　乞更支役錢雇人一年候修完差役法狀¶
右臣伏見二月九日三省樞宻院劄子節文應天下¶
<pb:KR4d0082_SBCK_036-13b>¶
免役錢一切並罷其諸色役人並依熈寧元年以前¶
舊法人數定差更乞指揮諸縣官吏㸔詳若依今來¶
指揮别無妨礙即便依此施行若有妨礙致施行未¶
得限勑到五日內具利害擘劃申本州本州限一季¶
聞奏奏到各隨冝修改奉聖㫖依奏臣㸔詳上件指¶
揮大綱已得&KR0098;當其間節目頗有踈略差誤未易一¶
一具言全在有司節次修完近見&KR0271;封府奏開祥兩¶
縣於數日之內依舊役法人數差到役人臣竊惟自¶
罷差役至今巳僅二十年乍此施行吏民皆未習慣¶
兼差役之法𨵿渉衆事根牙盤錯行之徐緩乃得詳¶
<pb:KR4d0082_SBCK_036-14a>¶
審若不窮究首尾忽遽便行但恐旣行之後别生諸¶
弊臣&KR0060;見州縣役錢所在例有積年餘剰今年夏料¶
雖已放罷舊餘剰錢猶足支數年欲乞朝廷指揮將¶
見在役錢且依舊雇役盡今年而止却於今年之内¶
催督諸䖏審議差役令的確可行更無弊害然後於¶
今冬迆邐差撥起自來年役使鄉户一則差役條貫¶
旣得審詳旣行之後無復人言二則將已納役錢一¶
年雇役民力紓緩進退皆便臣深恐諸道以爲朝廷¶
已行之命降則即行雖有妨礙更不陳迷致差役之¶
條未盡其利若朝廷以臣此言可用欲乞下三省疾¶
<pb:KR4d0082_SBCK_036-14b>¶
速施行謹録奏開伏&KR0049;勑㫖¶
　　　貼黄新法已來减定役人皆是的確數目行¶
　　　之十餘年並無闕事則舊法人數決爲冗長¶
　　　天下共知况近降指揮眀使州縣相度有無¶
　　　妨礙至於掲簿定差亦無日限今來開封官¶
　　　吏更不相度申請於數日之間一依舊法人¶
　　　數差撥了絶如壇子之𩔗近年以剩員充者¶
　　　一例差撥役人監勒開祥兩縣迅若兵火顯¶
　　　是故欲擾民以害成法尚頼百姓乆苦役錢¶
　　　乍獲復舊更無詞&KR0003;不爾必須争訟紛紜爲¶
<pb:KR4d0082_SBCK_036-15a>¶
　　　害不小乞下所司取問開封官吏明知有上¶
　　　件妨礙更不相度申請及似此火急催督是¶
　　　何情意特賜行遣以戒天下挾邪壊法之人¶
　　乞招河北保甲𠑽軍以消盗賊狀¶
右臣聞薄賦斂散蓄聚若以致貧而民安其生盗賊¶
不作縣官食租衣稅廪有餘粟帑有餘布乆而不勝¶
其富也厚賦歛&KR0108;民利若以致富而所入有限所害¶
無窮大者亡國小者致冦冦盗一起盡所得之利不¶
償所費之十一乆而不勝其貧也臣未敢逺引陳勝¶
呉廣龎勛黄巢之𩔗只如淳化中李順慶暦中張海¶
<pb:KR4d0082_SBCK_036-15b>¶
等熈寧中廖恩此數火盗賊計其燔燒官寺刧略倉¶
庫以致發兵命將轉輸糧食耗失兵械募士賞功之¶
費大率不下數百萬貫但得事了豈敢言費然方其¶
未發有能建言乞捐數十萬貫以消其變則上下爭¶
執如惜支體不肯割截此天下之大迷古今之通患¶
也故臣願於元豐庫或内藏庫乞錢三十萬貫上以¶
爲先帝収思於旣徃下以爲社稷消患於未萌伏願¶
陛下權福禍之重輕較得䘮之多少斷而行之毋使¶
有司吝於出納以害大計河北之民喜爲剽劫所從¶
來尚矣近歳創爲保甲驅之使離南畆教之使習㐫¶
<pb:KR4d0082_SBCK_036-16a>¶
器一夫在官一家資送窮苦無&KR0147;靡所不至椎埋爲¶
姦十人而九號爲保甲莫敢誰何若更一年不罷則¶
勝廣之事可立而待也今雖已罷而&KR0211;刀之手不可¶
以復執鋤酒肉之口不可以復茹&KR0188;旣無所歸勢必¶
爲盗今河北冦賊成群訪聞皆是保甲餘黨若因之¶
以饑饉則變故之作不可復知近歲富弼知青州是¶
時河北流民百萬轉徒京東弼旣設方略振活其老¶
㓜而招其壯悍者爲軍不待朝㫖皆刺指揮二字其¶
後皆爲勁兵百萬之衆無一人爲盗者弼人臣便冝¶
行事猶能若此况陛下富有四海而兀豐及內庫錢¶
<pb:KR4d0082_SBCK_036-16b>¶
物山積莫可計數只如近日内降睿恩殿金銀一色¶
令别庫収貯者自約及百餘萬貫皆是先帝多方収¶
拾以備緩急支用不取於民聖筭深逺非凡所及若¶
積而不用則與東漢西園錢唐之瓊林大&KR0313;二庫何¶
異於先帝聖德不爲無損故臣願乞三十萬貫爲招¶
軍例物選文武臣僚有才幹者一二人分徃河北逐¶
路於保甲中招其強勇精悍者爲禁軍隨其人才以¶
定軍分本州無闕則自近及逺或押上京不過一二¶
萬人則河北豪傑略盡矣其間武藝絶倫舊日以&KR0024;¶
班行者押赴闕試驗有實即以&KR0024;內六班之闕或以¶
<pb:KR4d0082_SBCK_036-17a>¶
&KR0024;本貫及鄰近闕額軍員但當嚴賜指揮候了日當¶
遣人覆按有不如法重坐官吏臣聞先帝本謂保甲¶
可用故欲𨼆兵於農以漸消正兵是以禁軍多有闕¶
額今保甲旣罷正使無事猶合&KR0024;塡况如前所陳者¶
惟陛下深察果斷而力行之今冬春大旱二麥不熟¶
事勢如此恐不可緩謹録奏聞伏候勅㫖¶
　　論差役五事狀(十五日)¶
臣近奏言二月六日三省樞宻院劄子同奉聖㫖罷¶
免役錢行差役事大綱巳得&KR0098;常其間小節踈略差¶
悞乞令諸處審議候的&KR0192;可行然後行下近日巳&KR0170;¶
<pb:KR4d0082_SBCK_036-17b>¶
聖㫖差韓縝等四人置&KR0560;㸔詳臣前所謂踈略差悞¶
其事有五謹具條件如左¶
　　一衙前之害自熈寧以前破敗人家甚如兵火¶
　　　天下同苦之乆矣先帝知之故剏立免役法¶
　　　拘収坊&KR0163;官自出賣以免役錢顧投名人以¶
　　　坊&KR0163;錢爲重難酬奬及以召募官員軍員押¶
　　　綱自是天下不復知有衙前之患而近歳所¶
　　　以民日貧困天下共苦免役法者乃是莊農¶
　　　之家歳出役錢不易及出賣坊&KR0163;許人添價¶
　　　爭剗致送納不前之弊也向使先帝只行官¶
<pb:KR4d0082_SBCK_036-18a>¶
　　　自岀賣坊&KR0163;一事自可了却衙前色役有餘¶
　　　其餘役人且依舊法則天下之利較然無疑¶
　　　獨有一弊所顧衙前或是浮浪不如鄉差稅¶
　　　户可以委信然行之十餘年浮浪之害無大¶
　　　敗闕不足以易鄉差衙前搔擾之患今來略¶
　　　計天下坊&KR0163;錢一&KR0010;所得共四百二十餘萬¶
　　　貫若立定酌中價例不許添價剗賞亦不過¶
　　　三分减一尚有二百八十餘萬貫而衙前支¶
　　　費及召募非泛綱運一&KR0010;共不過一百五十¶
　　　餘萬貫雖諸路多少不齊或足或否而拆長¶
<pb:KR4d0082_SBCK_036-18b>¶
　　　&KR0024;短移用可足由此言之將坊&KR0163;錢了衙前¶
　　　一役灼然有餘何用更差鄉户今年二月六¶
　　　日所降指揮但云諸公使庫設厨酒庫茶酒¶
　　　司並差將校勾當諸綱運並召得替官員或¶
　　　差使臣軍大將將校管押衙前若無差遣不¶
　　　聞有破産之人以此欲差鄉户至於坊&KR0163;兀¶
　　　無明文處置不知官自出賣爲復却依舊法¶
　　　酬奨衙前若官自出賣即如川蜀京東淮浙¶
　　　等路舊來坊&KR0163;優厚人人願爲長名元不差¶
　　　鄉户去處今來却須創差民情必是大叚驚¶
<pb:KR4d0082_SBCK_036-19a>¶
　　　擾若依舊法用坊塲酬奬衙前即未委召甚¶
　　　官員軍員將校等柙綱用何錢支遣若無錢¶
　　　支遣即諸般重難還是鄉户衙前管認爲害¶
　　　不小¶
　一坊郭人户熈寧以前常有科配之勞自新法以¶
　　　來始與鄉户並出役錢而免科配其法甚便¶
　　　但所出役錢太重未爲經乆之法今若全不¶
　　　令出即比農民反爲僥倖若依熈寧以前科¶
　　　配則取之無藝人未必安今來二月六日指¶
　　　揮並不言及坊郭一項欲乞指揮并官户寺¶
<pb:KR4d0082_SBCK_036-19b>¶
　　　觀軍丁女户並據見今所出役錢裁减酌中¶
　　　數目與前項賣坊&KR0163;錢除支顧衙前及召募¶
　　　非没綱運外常切椿留准備下項支遣所有¶
　　　月掠房錢十五千及歳収斛㪷百石以上出¶
　　　錢指揮恐難施行¶
　一新法以來减定諸色役人皆是的確合用數目¶
　　　行之十餘年並無闕事即熈寧以前舊法人¶
　　　數顯是冗長虚煩民力今來二月六日指揮¶
　　　&KR0077;令依舊人數定差未爲&KR0098;當欲乞只依見¶
　　　今役人數目差撥若自前元差鄉户𠑽役後¶
<pb:KR4d0082_SBCK_036-20a>¶
　　　來却用剰員抵替如&KR0163;子壇子之𩔗其剰員¶
　　　所費請受合還運司者即乞於前項坊&KR0163;坊¶
　　　郭等錢支還¶
　一熈寧以前散從&KR0211;手手力等役人常苦接送之¶
　　　勞逺者至四五千里極爲疲弊自新法以來¶
　　　官吏皆請顧錢役人旣以爲便官吏亦不闕¶
　　　事今民力凋殘比之熈寧以前&KR0057;當憫恤若¶
　　　不免接送必有逃竄流離之憂欲乞依新法¶
　　　官吏並請顧錢仍於前項坊場坊郭等錢内¶
　　　支¶
<pb:KR4d0082_SBCK_036-20b>¶
　　州縣胥吏並募情願充役不請顧錢如不情願¶
　　　量支顧錢仍罷重法亦以前項坊&KR0163;坊郭等¶
　　　錢支如支用不足卽差鄉户仍許指射舊人¶
　　　官爲差顧代役其鄉户所出顧錢不得過官¶
　　　顧數目¶
右件乞降付㸔詳役法所詳酌施行謹錄奏聞伏候¶
勅㫖¶
欒城集卷第三十六¶
