# -*- mode: mandoku-view; -*-
#+TITLE: 欒城集
#+DATE: 2015-09-11 09:33:08.371211
#+PROPERTY: ID KR4d0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0348-004欒城集-卷第四.
<pb:KR4d0082_SBCK_004-1a>¶
欒城集卷第四¶
　　詩七十四首¶
　　　次韻子瞻廣陵㑹三同舍各以其字為韻¶
　　　　劉貢甫¶
貢甫少多才交遊一何衆談詞坐傾倒玉麈日揮弄¶
逡廵不為虐巧㨗有㣲中羣情忌超邁㣲過出嘲諷¶
南遷時已久未見肯力貢舌在終自竒髀滿安足痛¶
人生百年内僅比一朝夣駸駸就消涸斗水傾漏甕¶
江淮未可嫌遲晚聊自送試觀終日閑何似兩耳閧¶
　　　孫巨源¶
<pb:KR4d0082_SBCK_004-1b>¶
巨源學從横世事夙討論著書十萬字辯如白波翻¶
諫垣適多事憂心生病根立談信無補閉口出國門¶
棄置臥江海閔哩寧復言朝行共長歎逐客繼二孫¶
(謂莘老/巨源)南方固鄉黨謫宦侣鶴猿風俗未寧靜朋黨¶
争排根引去良自得獨清在澄源徃者未可招冠蓋¶
方駿奔¶
　　　劉莘老¶
莘老奮徒步首與觀國賔儼然自約束被服韍與紳¶
黽勉丞相府接迹輿臺臣顧嫌任安躁未忍裂坐茵¶
推置冠獬豸謂言我比鄰三晉固多士骯髒存斯人¶
<pb:KR4d0082_SBCK_004-2a>¶
竄責不敢辭狂言見天真南方異風俗强食魚尾莘¶
應同賈太傅抱屈耻自陳猶有痛哭書受釐定何辰¶
　　　和子瞻金山¶
長江欲盡闊無邊金山當中唯一石潮平風靜日浮¶
海縹緲樓臺轉金碧𤓰洲初見石頭城城下波濤與¶
海平中流轉柁疑無岸泊舟未定僧先迎山中岑寂¶
恐未足復將江水遶山麓四無鄰家羣動息鍾聲鏗¶
鍠答山谷鳥鳶力薄墮中路惟有胡鷹石上宿誰知¶
江海多行舟逰人上下奪巖幽老僧心定身不定送¶
徃迎來何時竟朝逰未厭夜未㱕愛山如此如公稀¶
<pb:KR4d0082_SBCK_004-2b>¶
不待逰人盡㱕去恐公未識山中趣¶
　　　和子瞻焦山¶
金山逰遍入焦山舟輕帆急須㬰間涉江已逺風浪¶
闊逰人到此皆爭還山頭冉冉萬竿竹樓閣不見門¶
長関金山共此一江水只有勝絶無此閑野僧終日¶
飽一飰與世相視如髦蠻門無舟楫斷還徃説法教¶
化黿鼉頑偶然客至話鄉國西望落日低銅鐶岷峨¶
正在日入䖏想象積雪堆青鬟稻田一頃良自給仕¶
宦不返知誰扳久安禄廩農事廢强弓一弛無由彎¶
行逢佳處輙歎息想見茅屋藏榛菅我知此地便堪¶
<pb:KR4d0082_SBCK_004-3a>¶
隠稻苗斾斾魚斑斑(焦山長老/蜀僧也)¶
　　　次韻子瞻逰甘露寺¶
去國日已逺涉江嵗將闌東南冨山水跬步&KR0468;清歡¶
遷延廢行邁忽忘身在官清晨陟甘露乘高棄征鞍¶
超然脱闤闠穿雲撫朱欄下視萬物㣲惟覺滄海寛¶
潮來聲洶洶望極空漫漫一一渡海舶冉冉移檣竿¶
水怪時出没羣嬉類豭羱幽陰自生火青熒復誰鐟¶
石頭古天險憑恃分權瞞疑城曜逺目來騎驚新觀¶
聚散定王業成毁猶月團金山百圍石岌岌隨濤瀾¶
猶疑漢宫廷屹立承露盤狂波恣吞噬萬古嗟獨完¶
<pb:KR4d0082_SBCK_004-3b>¶
凝眸厭滉漾遶屋行盤跚此寺歷今古遺迹皆龍鸞¶
孔明所坐石牂䍽非人刋經霜衆草短積雨青苔寒¶
蕭翁嗜佛法大福將力干坡陁故鑊在甲錯蒼龍蟠¶
衛公秉節制佛骨埋金棺長松㸔百尺畫像&KR0468;三歎¶
新詩語何䴡傳讀紙遂刓嗟我本漁釣江湖心所安¶
方為籠中閉仰羨天際摶逰觀惜不與賦詠嗟獨難¶
俸禄藉升斗虀塩嗜鹹酸何時扁舟去不竢官長彈¶
　　　李簡夫挽詞二首¶
老成渾欲盡吊客一澘然遺事人人記清詩句句傳¶
掛冠踈傅早樂世白公賢歎息風流在埋文得細鐫¶
<pb:KR4d0082_SBCK_004-4a>¶
　　　又¶
㱕隠淮陽市遨逰十六年養生能淡泊愛客故留連¶
傾蓋知心晚論詩臥病前葆光塵滿榻無復聽談禪¶
　　　　韻子瞻初到杭州見寄二絶¶
吏治區區豈不任呉中巳自富才能還應占位書名¶
姓學取藍田崔縣丞¶
試盡風波萬里身到官山水却宜人君知晏子恩仍¶
厚還與從來舊卜鄰¶
　　　和桞子玉地爐¶
鑿地泥床不費功山深炭賤火長紅擁衾熟睡朝衙¶
<pb:KR4d0082_SBCK_004-4b>¶
後抱膝㣲吟莫雪中寵辱兩忘輕世味冰霜不到傲¶
天工遥知麻步無人客寒夜清樽誰與同¶
　　　和桞子玉紙帳¶
夫子清貧不耐冬書齋還費紙重重牕明曉日從教¶
入帳厚霜飈定不容京兆牛衣&KR0147;可藉公孫布被旋¶
須縫呉綾蜀錦非嫌汝簡淡為生要易供¶
　　　次韻子瞻逰孤山訪惠懃惠思¶
鳥依山魚依湖但有所有無所無輕舟沿泝窮逺近¶
肩輿上下更傳呼翩然獨徃不携孥兼擅魚鳥兩所¶
娯困依巖石坐巉絶行牽翠蔓隨纒紆道逢懃思訪¶
<pb:KR4d0082_SBCK_004-5a>¶
其廬誦詩清切秋蟬孤隠居羞踏陌上土何人起愛¶
輪下蒲水南巷中羅百夫鷄鳴朝謁至日晡人生變¶
化安可料憐汝久遁終無圖鳬鷖不足鶴有餘一俯¶
一仰戚與蘧嗟我久欲從逃逋方圓不敢左右摹¶
　　　宛丘二詠并序¶
　宛丘城西桞湖累嵗無水開元寺殿下山茶一株¶
　枝葉甚茂亦數年不開轍頃從子瞻遊此每以二¶
　物為恨去秋雨雪相仍湖中春水忽生數尺至二¶
　月中山茶復開千餘朶因作二詩奉寄¶
旱湖堤上桞空多倚岸輕舟柰汝何秋雨連渠添積¶
<pb:KR4d0082_SBCK_004-5b>¶
潤春風吹凍忽生波蟲魚便爾來無數鳬鴈猶疑未¶
肯過持詫錢塘應笑我坳中浮芥兩么麽¶
古殿山花叢百圍故園曾見色依依凌寒强比松筠¶
秀吐豔空驚嵗月非冰雪紛紜真性在根株大老衆¶
園希山中草木雖携種潦倒塵埃不復㱕¶
　　　贈提刑賈司門青¶
前年乘舟護南河宛丘官舍酣且憂歌去年持節犴¶
獄驅車道路日不足今年春風塵土黄逺赴三州議¶
繇役天子憂民法令新整齊百事無閑人苗耘髪櫛¶
何時已回首昔逰如夢𥧌區區學舍曾未知春晚日¶
<pb:KR4d0082_SBCK_004-6a>¶
長唯有睡才智有餘安得閑疎慵顧我自當然喜君¶
未忘太平事獨稱赦書旌孝子(項城有孝子負土成/墳賈移文陳州請用)¶
(赦書存/䘏之)¶
　　　同陳述古舍人觀芍藥¶
藹藹堂西十畆園晚凉迎步緑隂繁共驚春去已多¶
日爭㸔花開最後畨未許狂風催爛熳故將青幄强¶
安存請公作意勸歡賞趂取殘紅照酒樽¶
　　　次韻子瞻見寄¶
我將西歸老故丘長江欲濟無行舟宦游已如馬受¶
軛衰病擬學龜藏頭三年學舍百不與糜費廪粟常¶
<pb:KR4d0082_SBCK_004-6b>¶
慙羞矯時自信力不足從政敢謂學已優閉門却掃¶
誰與語晝夣時作鈞天逰自從四方多法律深山更¶
架逃無術衆人奔走我獨閑何異端居割蜂蜜懐安¶
已久心自知彈劾未至理先屈餘杭軍府百事勞經¶
年未見持千旄賈生作傳無封事屈平憂世多離騷¶
煩刑弊法非公耻怒馬奔車忌鞭箠藐藐何自聽諄¶
諄諤諤未必賢唯唯求田問舍古所非荒畦弊宅今¶
餘幾出從王事當有程去須膰肉嫌無名掃除百憂¶
唯有酒未退聊取身心輕¶
　　　趙少師自南都訪歐陽少師於潁州留西湖¶
<pb:KR4d0082_SBCK_004-7a>¶
　　　　乆之作詩獻歐陽公¶
公居潁水上徳與潁水清身閑道轉勝内足無復營¶
平昔富交逰開門坐常盈退居萬事樂獨恨無友生¶
汝潁亦多士後來非老成趙公平生舊情好均弟兄¶
少年結意氣晚嵗齊功名携手踐廊廟躡足辭鈞衡¶
徜徉里閭間脫略世俗縈興來忽命駕一徃千里輕¶
白髮儼相映元勲各崢嶸人生㑹面難此㑹有餘情¶
遨逰西湖中仲夏草木榮壺觴列四坐歌舞羅前楹¶
畫舫極㳂泝肩輿並逢迎棹進鳬鴨亂樂作蟲魚驚¶
近寺駢履迹髙臺吹笑聲徃事語京洛餘歡發吟賡¶
<pb:KR4d0082_SBCK_004-7b>¶
拳拳主人厚&KR0323;&KR0323;來客誠此樂有時盡此好何由傾¶
　　　次韻子瞻望湖樓上五絶¶
欲㸔西湖兩岸山臥乘湖上木蘭船湖山已自隨船¶
改更值隂晴欲雨天¶
眼㸔西湖不蹔來簿書無筭撥還開三年屈指渾將¶
盡記取從今得幾回¶
湖山欲買恨無錢且盡芳樽對玉盤菱角鷄頭應巳¶
厭蟹螯馬頰更勤飡¶
終日清漪弄短橈久忘車乘走翹翹秋風且食鱸魚¶
美洛下諸生未可招¶
<pb:KR4d0082_SBCK_004-8a>¶
滯&KR0468;朝市常嫌閙放棄江湖也未閑孤舫粗窮千頃¶
浪肩輿未盡百重山¶
　　　和桞子玉共城新開御河過所居&KR1560;下¶
卜築共山功欲成新河入縣巧相縈誰將畚鍤千夫¶
力添上園林一倍清生長魚鰕供晚饌浮沉鵞鴨放¶
春聲為鄰有意非今日丐我餘波伴濯纓¶
　　　歐陽太師挽詞三首¶
雄文元命世直氣早成風受任衰遲後安邦反側中¶
廻天深有力扈聖耻言功事巳身隨去驚嗟柱石空¶
　　　又¶
<pb:KR4d0082_SBCK_004-8b>¶
唐弊文初䘮書成法至今雍容趨聖處深切可人心¶
氣力知難繼風流喜不滛懸知公欲謝異説勇交侵¶
　　　又¶
推轂誠多士登龍盛一時西門行有慟東閣見無期¶
念昔先君子嘗䝉國士知舊恩終未報感歎不勝悲¶
　　　賦黄鶴樓贈李公擇(公擇時/知鄂州)¶
前年見君河之浦東風吹河沙如霧北潭楊桞强知¶
春樽酒相携終日語君家東南風氣清謫官河堧不¶
稱情一麾夏口亦何有高樓黄鶴慰平生荆江洞庭¶
春浪起漢沔初來入江水岸頭南北不相知惟見風¶
<pb:KR4d0082_SBCK_004-9a>¶
濤湧天地巫峽瀟湘萬里船中流鼓楫四茫然高城¶
枕山望如帶華衰照日光流淵樓上騷人多古意坐¶
忘朝市無窮事誰道武昌岸下魚不如建業城邊水¶
　　　次韻子瞻餘杭法喜寺緑野亭懐呉興太守¶
　　　　孫莘老¶
信美非吾土三呉一水中亭髙望已極舟入去無窮¶
朝市知安在湖山信有功遨逰逐鳬鴨飲食數魚虽¶
波浪喧朝夕梅烝變緑紅逢人問京洛去國長兒童¶
同舍情相接鄰邦信屢通相邀欲相過道里訊溪翁¶
　　　和子瞻宿臨安淨土寺¶
<pb:KR4d0082_SBCK_004-9b>¶
四方清淨居多被僧所占既無世俗營百事得豐贍¶
家居每紛薄奉養出寒欠昔年旅東都&KR0560;促吁巳厭¶
城西近精廬長老時一覘每來獲所求食飽山茶釅¶
塵埃就湯沐垢&KR1401;脱巾䪜不知禪味深但取饑腸饜¶
京城苦煩溷物景費治染呉都况清華觀刹吐光豔¶
石矼度空闊泉溜瀉深塹經過未足多終老應長歉¶
　　　和子瞻自淨土步至功臣寺¶
山平村塢連野寺鐘相荅晚隂生林莾落日猶在塔¶
行招兩社僧共步青山月送客渡石橋迎客出林樾¶
幽尋本真性徃事聽徐説錢王方壯年此邦事輕俠¶
<pb:KR4d0082_SBCK_004-10a>¶
鄉人鄙貧賤異類識英傑立石象興王遺迹今岌嶪¶
功勲三呉定富貴四海甲歸來父老藏崇高畏摧壓¶
詩人巧譏病牛領恣挑抉流傳後世人談笑資口舌¶
是非亦已矣興廢何倉卒持歸問禪翁笑指浮漚沒¶
　　　次韻子瞻逰徑山¶
去年渡江愛呉山忽忘蜀道輕秦川錢塘後到山最¶
勝下枕湖水相縈旋坐疑呉㑹無復有扁舟屢出凌¶
濤淵今秋復入徑山寺勢壓衆嶺皆摧顛連峰沓嶂¶
不知數重重相抱如青蓮散為雲霧翳星斗聚作潭¶
井藏蜿蜒欽翁未到人迹絶千里受記來安禪荒榛¶
<pb:KR4d0082_SBCK_004-10b>¶
野草置茅屋坐令海賈輸金錢至今傳法破煩惱飽¶
食過客容安眠解裝投錫不復去紛紛四合來烏鳶¶
或言此䖏猶未好海上人少無煩煎天台鴈蕩最深¶
秀水驚石瘦尤清便青山獨徃無不可論説好醜徒¶
紛然終當直去無逺近藤鞋竹杖聊窮年¶
　　　次韻子瞻自徑山回宿湖上¶
朝從徑山來泱莾徑山色莫從湖上歸滉漾湖光碧¶
借問泛湖舟何似登山屐髙懐厭朝市逺去忘憂慄¶
目向幽人青顔從濁醪赤塵埃解羅網宇宙為安宅¶
油然了無營此意誰能詰嗟予别離久欲徃徒反側¶
<pb:KR4d0082_SBCK_004-11a>¶
留滯亦可為空驚突深黒¶
　　　次韻子瞻題孫莘老墨妙亭¶
髙岸為谷谷為陵一時豪傑空飛騰身隨造化不復¶
返忽若野雀逢蒼鷹當年碑刻最深固風吹土蝕消¶
無稜遺文漫滅雨中迹翠石㫁裂春後冰古墳欲毁¶
野廟廢行人不去征鞍憑書生躭翫立風雪飢驢厭¶
苦疲奴憎愛之欲取恨無力旋揉翠墨濡黄繒不如¶
好事孫太守牛車徙置華堂登遶墻羅列耀珪壁罷¶
燕起讀&KR0468;賔朋却思遺迹本安在原隰處處荒榛藤¶
田夫野老誰復顧鬼火夜照來寒燈廢興聚散一如¶
<pb:KR4d0082_SBCK_004-11b>¶
此反使涕泗沽人膺¶
　　熈寧壬子八月於洛陽妙覺寺考試舉人及還¶
　　道出嵩少之間至許昌共得大小詩二十六首¶
　　洛陽試院樓上新晴五絶¶
縹緲危譙面面山朝來雲作雨潺潺忽然風卷歸何¶
處百里隂時反掌間¶
嵩少猶藏薄霧中前山迤邐夕陽紅髙樓一閉三十¶
日遥憶巖頭種藥翁¶
伊闕遥臨鳳闕前龍門女几氣蒼然唐朝御路依稀¶
在猶想東巡塵暗天¶
<pb:KR4d0082_SBCK_004-12a>¶
天壇王屋北侵河髙比嵩丘一倍多小有清靈今上¶
在俗縁深重奈成魔¶
前朝宫闕倚芒山殿閣層層半嶺間猶恐北來岡阜¶
淺大行東抱故孱顔¶
　　　和頓主簿起見贈二首¶
聲病消磨只古文諸儒經術闘紛紜不知舊學都無¶
用猶把新書强欲分老病心情愁見敵少年詞氣動¶
干雲搜賢報國吾何敢欲補空疎但有勤¶
一鎻樓中暗度秋㣲官黽勉未能休笑談容我聊紓¶
放文字慿君便去&KR0468;杯酒淋漓已非敵清詩窈𦕈更¶
<pb:KR4d0082_SBCK_004-12b>¶
難酬東歸猶得聨征騎同上嵩髙望九州¶
　　　將出洛城過廣愛寺見三學演師引觀楊惠¶
　　　之塑寶山朱瑶畫文殊普賢為賦三首¶
寺古依喬木僧閑正莫年為生何寂寞愛客尚&KR0468;連¶
虚牖羅脩竹空厨響細泉坐聽談舊事遍識洛中賢¶
　　　又¶
虚室無尋丈青山有百層廻峰㸔不足危石恐將崩¶
聽法來天女依巖老梵僧須彌傳納芥觀此信還曾¶
　　　又¶
壁毁丹青在移來殿廡深賦形驚變態觀佛覺無心¶
<pb:KR4d0082_SBCK_004-13a>¶
　　　空色笙竽含妙音風流出呉様遺法到如今¶
　　　登封道中三絶¶
　　　　緱山祠¶
飛仙不返周王子重阜相連少室孫夜靜笙聲兼鶴¶
下廻㸔惟有故山存¶
　　　　轘轅道¶
青山欲上疑無路澗道相縈九十盤東望嵩髙分草¶
木回瞻原隰湧波瀾¶
　　　　少林寺贈頓起¶
一徑喬林下黄葉三山翠壁遶禪居共君將住還歸¶
<pb:KR4d0082_SBCK_004-13b>¶
去欲問安心知已䜹(少林東接少室北倚石城南臨/鳳凰山鳳凰山上有初祖庵二)¶
(祖問法/於此)¶
　　　登嵩山十首¶
　　　　石徑¶
蒼壁上參天㣲徑隨流水聱牙石齒亂紛薄黄葉委¶
牽攀不得上顛仆幾將止勉强終此行更老知難至¶
　　　　玉女䆫¶
巖竇有虚明曨曨發晴曉真人無儔匹牎下晨粧早¶
門開秋雨入室靜長風掃絶跡杳難尋朱顔未嘗老¶
　　　　𢷬衣石¶
<pb:KR4d0082_SBCK_004-14a>¶
玉女雲為衣飄揺不須𢷬空傳巖下石夜杵知誰抱¶
清泉供澣濯素月鋪繒縞人世迫秋寒處處砧聲早¶
　　　醒心泉¶
上山苦飢渇中道得寒泉舉瓢石竇響入口煩痾痊¶
洑流去不見落澗聲鏗然莫歸復相值相從下平川¶
　　　峯頂寺¶
重重山前峯上上終非頂行登衆嶺徹始得山門逈¶
髙風慘多寒落日側先暝却視向所經𦕈如在深井¶
　　　登封壇¶
登封事巳遥大碑摧風雨靈壇久銷禿古木中梁柱¶
<pb:KR4d0082_SBCK_004-14b>¶
峰巒至此盡蒼石無寸土俯視萬仞髙悲辛但狂顧¶
　　　法華巖¶
飛橋走巖居茅屋今已破何年避世僧此地常獨臥¶
秋風髙鳥入夜月寒猿過自非心已灰靜極生悲惰¶
　　　將軍柏(在天封覌覌/即唐避暑宫)¶
肅肅避暑宫石殿秋日冷凛然中庭柏氣壓千夫整¶
風聲荅萬壑雲色通諸嶺材大難為工甘與蓬蒿屏¶
　　　呉道子畫四真君(在精/思觀)¶
浮埃古壁上蕭然四真人矯如雲中鶴猶若畏四鄰¶
坐令世俗士自慙汗濁身勿謂今所無嵩少多隠淪¶
<pb:KR4d0082_SBCK_004-15a>¶
　　　　啓母石¶
神夫化黄熊神母化白石嬰兒剖還父涕泣何暇䘏¶
爾來三千嵗徃事誰復識惟有少姨存相望居二室¶
　　　過韓許州石淙莊(水中有石曰淙唐天后朝/常燕羣臣於此石刻尚在)¶
飛泉來無窮發自嵩嶺背奔馳兩山間偶與亂石㑹¶
傾流勢摧毁泥土久崩潰堅姿未消釋嶻嶭儼相對¶
居然受噴潑雷轉諸壑内初喧墮深谷稍放脫重隘¶
跳沬濺霏㣲餘&KR0243;洶澎湃宸逰昔事逺絶壁遺刻在¶
人迹久寂寥物理係興廢相君厭紛華築室俯湍瀬¶
灌纓離塵垢洗耳聽天籟將追赤松逰自置青雲外¶
<pb:KR4d0082_SBCK_004-15b>¶
道人亦何者預此事歸計猶恐山未深更種萬株檜¶
　　　過登封閻氏園¶
秋暑尚煩襟林泉淨客心菊殘知節過荷盡覺池深¶
疎桞揺山色青苔遍竹隂猶嫌近官道轣轆聽車音¶
　　　許州留别頓主簿¶
洛寺相從不出門遶城空復記名園程文堆案晨興¶
早竹簟連床夜語喧歸路逢僧蹔容與登山無力强¶
扳援遥知别後都如夣賴有君詩一一存¶
　　　次韻子瞻登望海樓五絶¶
山色潮聲四面來城中金碧爛成堆不愁門外嚴&KR0560;¶
<pb:KR4d0082_SBCK_004-16a>¶
鎻終日慿欄未擬廻¶
湖色蒼蒼日向斜煙波萬狀不容誇畫船人去浮紅¶
葉石徑僧歸躡白蛇¶
樓觀爭髙不計層嗈嗈過鴈自相譍錢王舊業依稀¶
在嵗久無人話廢興¶
荷葉初乾稻穗香驚雷急雨送㣲凉晚晴相放秋山¶
色洗却濃粧作淡粧¶
白酒傾漿膾斫紅晝逰未厭月明中樓髙只辨聽歌¶
皷不見逰人轉似蓬¶
　　　和子瞻監試舉人¶
<pb:KR4d0082_SBCK_004-16b>¶
登科嵗云徂舊學日將落外遭饑寒侵内苦憂患鑠¶
傳家足墳史遺說本精約羣言久紛蕩開巻每驚矍¶
居官忝庠序授業止千籥朝廷發新令長短棄前彠¶
縁飾小學家睥晚前王作聲形一分解道義因附託¶
安行厭衢路强挽就縻縛縱横施口鼻爛漫𡍼丹堊¶
强辯忽横流漂蕩終安泊憶惟法初傳欲講面先怍¶
新科勸多士從者盡髙爵徘徊始未信&KR0247;誘終難却¶
嗟哉守愚鈍幾不被譏謔獨醒慙餔糟未信耻輕諾¶
敢言折鋒鋩但自保城郭有司顧未知選試謬西洛¶
羣儒誰號令新語競投削雖云心所安恐異時量度¶
<pb:KR4d0082_SBCK_004-17a>¶
詭遇便巧射晚嫁由拙妁誰能力春耕忍饑待秋穫¶
聞兄職在監考較筆仍閣縮手㸔傍人此意殊未惡¶
　　　和子瞻煎茶¶
年來病懶百不堪未廢飲食求芳甘煎茶舊法出西¶
蜀水聲火&KR0049;猶能諳相傳煎茶只煎水茶性仍存偏¶
有味君不見閩中茶品天下髙傾身事茶不知勞又¶
不見北方俚人茗飲無不有塩酪椒薑誇滿口我今¶
倦逰思故鄉不學南方與北方銅鐺得火蚯蚓呌匙¶
脚旋轉秋螢光何時茅簷歸去炙背讀文字遣兒折¶
取枯竹女&KR0745;湯¶
<pb:KR4d0082_SBCK_004-17b>¶
　　　次韻子瞻對月見憶并簡崔度¶
先師客陳未嘗飽弟子于今敢言巧敗牆破屋秋雨¶
多夜視隂精過畢昴韲塩冷落空盃盤且依道士修¶
還丹丹田發火五臓暖未補漫漫長夜寒我生疲駑¶
戀笙豆崔翁逰邊指北斗唯有王江亦未歸閉門無¶
客邀沽酒(宛丘道人王江好飲酒/去冬㳺沉丘遂不歸)¶
　　　和子瞻開湯村運塩河雨中督役¶
興事常苦易成事常苦難不督雨中役安知民力殫¶
年來上功勲智者爭雕攅山河不自保疏鑿非一端¶
譏訶西門豹仁智未得完方以勇自許未䘏衆口歎¶
<pb:KR4d0082_SBCK_004-18a>¶
天心閔劬勞雨涕為汎瀾不知泥滓中更益手足寒¶
誰謂邑中黔鞭箠亦不寛王事未可回后土何由乾¶
　　　次韻子瞻雨中督役夜宿水陸寺二首¶
雲氣連山雨㵼盆莫投僧舍欲闗門暫時洒掃寛行¶
役終夕崎嶇入夣魂煩熱暗消秋簞冷烝濡未解夜¶
燈昏二年㳺宦多勞苦何日相從得細論¶
野寺蕭條厭客喧雨披脩竹亂紛然已因無食聊從¶
仕深悟勞生不問禪未至莫憂明日事偷閑且就此¶
宵眠天明歸去芒鞋滑雖有藤輿懶上肩¶
　　　次韻子瞻將之呉興贈孫莘老¶
<pb:KR4d0082_SBCK_004-18b>¶
宦逰莫向長城窟冬冰折膠&KR0076;亦絶呉中臘月百事¶
便蟹煑黄金鱸鱠雪京城舊友一分散近憶呉興須¶
滿頰世事反覆如翻飛今日共鯀前益垂畏人但恐¶
去不逺適意未覺歸來遲借問校讎天禄閣何如江¶
海同逰嬉¶
　　　和子瞻畫魚歌(呉人以長釘加杖頭以/杖畫水取魚謂之畫魚)¶
潛魚在淵安可及垂餌投竿易如拾横江設網雖不¶
仁一瞬未移收百十畫魚何者漫區區終日辛勤手¶
拮据已嫌長網不能遍肯信一竿良有餘鯤鯢駭散¶
蛟龍泣獲少驚多亦何益願從網罟登君庖碎首屠¶
<pb:KR4d0082_SBCK_004-19a>¶
<pb:KR4d0082_SBCK_004-20a>¶
#+PROPERTY: JUAN 4
#+PROPERTY: FILE SB04n0349-004欒城集三集-卷第四.
<pb:KR4d0082_SBCK_004-1a>¶
欒城第三集卷第四¶
　詩十二首¶
　　喜姪邁還家一首¶
一别怱(&KR0901;)歳五除還家恠我白髭&KR0161;懷中&KR0004;見孫三¶
世巷口新成宅一區(葺成敝廬皆别後事/姪房添一男孫予亦)林下酒尊¶
還漫設床頭易傳近㸔無老年遊宦眞安徃南北相¶
望結草廬¶
　　次前韻¶
心空煩惱不須除白盡年來罷鑷&KR0161;隨俗治生終落¶
落苦心憂世漫區區居連里巷知安否食仰田園問¶
<pb:KR4d0082_SBCK_004-1b>¶
有無我巳閉門還徃絶待乗明月過君廬¶
　　喜雨(日夏至/五月十九)¶
一旱經春夏巳牛好雨通宵曉未収氣爽蹔令多病¶
喜來遲未觧老農憂力耕僅足公家取遺秉休違寡¶
婦求時向林間數新竹籜龍騰上欲迎秋¶
　　雨過一首¶
東南流注巳鳴澗西北霏㣲僅歛塵人意共懷艱食¶
病天公那有不仁人雲移巳分貧無福雩應方知社¶
有神田里相望無一舎終年苦樂會湏匀¶
　　溽暑一首¶
<pb:KR4d0082_SBCK_004-2a>¶
東風吹𪔂方然薪遊魚出没一世人隨湯上下猶欣¶
欣不識河漢淸涼津十年我巳不出門可憐尚寄生¶
死濵老知下種功力新開花結子當有辰寒暑一過¶
&KR0147;嚬呻至此有道非有神¶
　　外孫文九伏中八村㬠麥一首¶
春田不雨憂無麥入囷得半猶足食伏中一㬠不可¶
緩旱田蒼耳猶難得人言春旱夏當潦入㐲未保天¶
日好老農經事言不虛防風防雨如防盗外孫讀書¶
舊有功五言七字傳祖風旋投詩筆到田舎知我老¶
來&KR0138;且慵秋田正急車難起汗滳肩頳愧鄰里磨聲¶
<pb:KR4d0082_SBCK_004-2b>¶
細轉雪花飛舉家百口磨牙齒食前方丈我所無烝¶
䴵十字或有諸孫歸何用慰勤苦烹雞亦有烹胡盧¶
(勑庖夫净去毛勿抝折其項客喜爲當食烝鵝鴨也/唐相盧懷慎旣老家居諸公嘗往問疾公設食待客)¶
(皆不飽公食之殊羙/食至乃丞胡盧耳諸公)¶
　　大雨後詠南軒竹二絶句¶
苦寒壞我千竿緑好雨還催衆筍長痛飲雖無嵇阮¶
客瓢尊一試午隂凉¶
葉開翡翠才通日節竦琅玕不怕風稍放西邉深二¶
丈端谷如幽茂中林(地筍猶未到/竹西有二丈隙)¶
　　秋後卽事一首¶
<pb:KR4d0082_SBCK_004-3a>¶
苦熱真疑不復凉火流漸見迫西方淸風一夜吹茅¶
屋竹簟今朝避石床露濕中庭菊含蘂水浮西浦稻¶
生芒秋成得飽家家事莫𥬇農夫喜欲狂¶
　　送遲赴登封丞一首¶
昔我過嵩陽秋髙日重九晨邀同行客共舉登髙酒¶
藤鞵生胼胝一覧河山富封壇土消盡中夜捫星斗¶
下山𩀱足廢欲上知難又回首煙雲中隱約見巖岫¶
未老約來遊何意七十後吾兒性静黙丞邑山路口¶
秋暑山尚煩冬雪山方瘦春山利遊觀安輿郞迎父¶
　　省事一首¶
<pb:KR4d0082_SBCK_004-3b>¶
早&KR0010;讀書無甚解晚年省事有奇功自許平生&KR0004;不¶
錯人言畢竟兩皆空空中有實何人見實際心知與¶
佛同煩惱消除病亦去閉門便了此生中¶
　　廣福僧智昕西歸一首¶
先人寄東巖蕭然四無憐八尺清冷泉中有白髪人¶
娑娑弄明月松間夜相賔平生指庚壬終老投此身¶
築室潁川市西望長悲辛故山比丘僧壐足超峨岷¶
歸𡍼三千里秋風入衣巾北崦百歩外我夢一室新¶
速營二間堂永奉兩足尊我歸要有時乆逺與子親¶
悟老非凡僧瓦礫化金銀歸去味玄言見日當自陳¶
<pb:KR4d0082_SBCK_004-4a>¶
欒城第三集卷第四¶
<pb:KR4d0082_SBCK_004-4b>¶
#+PROPERTY: JUAN 4
#+PROPERTY: FILE SB04n0350-004欒城集後集-卷第四.
<pb:KR4d0082_SBCK_004-1a>¶
欒城後集卷第四¶
　詩七十首¶
　　葺居五首¶
南堂&KR0004;一家隔絶&KR0010;月乆開牆比風入爽氣通戸牖¶
棟梁未墔折斤斧聊結構非言事輪奐粗反昔人舊¶
　　又¶
庭方正數尋風月所從入百年養毒樹櫕芒比刀㦸¶
伐之念生乆不伐愁跣足且復爲人謀庖椹利朝食¶
(冝食椹/皂角木)¶
　　又¶
<pb:KR4d0082_SBCK_004-1b>¶
竹林失蕃養春筍日𤨏細草蔓半縈&KR0414;樗櫟互𧇊蔽¶
巳令具刀鐮稍竢秋霜厲欲成林下飮更種園東地¶
　　又¶
雜花生竹間竹荒花亦瘁移花通在鞭春到兩皆遂¶
牆東破茅屋排去&KR0734;遺址時來拾瓦礫細細&KR0468;花地¶
　　又¶
東南皆民居屋敗如齬齒一完城未能綴葺聊且爾¶
内修晨夜虞外結比隣喜無心本何營生理未免此¶
　　再賦葺居三絶¶
誰將脩竹&KR0009;隣家秋斫長竿春食芽旋築髙牆護鷄¶
<pb:KR4d0082_SBCK_004-2a>¶
犬稍容𥞇阮醉喧譁¶
短垣䟽戸略藏&KR0210;翠竹長松夾征斜遊宦歸來四十¶
載粗成好事一田家¶
南北髙堂本富家百年梁柱半欹斜略教扶起猶堪¶
住西望吾廬巳自奢¶
　　歳莫口號二絶¶
六十來年又七年眼昏頭白意茫然逢人欲&KR0003;平生¶
舊少有能知兩世前¶
兩世相從今㡬人回頭強半巳埃塵此心㸃檢終如¶
一時事無端日日新¶
<pb:KR4d0082_SBCK_004-2b>¶
　　雪後小酌贈內一首(乙酉正月九日)¶
薄雪爲燈正和風應節來出遊吾巳&KR0180;小酌意難裁¶
竹徑泥方滑菁畦凍欲開細君憐老病加料作新醅¶
　　喜雨一首(三月二十三日)¶
奪官分所甘年來祿又絶天公尚憐人歲賚禾與麥¶
經冬雪屢下根&KR0161;連地脉庖厨望䴵餌甕盎思麴糵¶
一春百日旱田作龜板拆老農淚欲墮無麥眞無食¶
朱明候&KR0138;兆風雷起通夕田中有人至膏&KR0243;巳逾尺¶
繼來不違願飽食眞可必民生亦何幸天意每相恤¶
我幸又巳多鉏來坐不執同爾樂豐穰異爾若稅役¶
<pb:KR4d0082_SBCK_004-3a>¶
時聞吏號呼手把縣符赤歲賦行自辦横歛何時畢¶
　　収&KR0097;蜂一首¶
空中蜂隊如車輪中有王子蜂中尊分房减口未有¶
處野老解與蜂語言前人傳&KR0097;延客住後人秉艾催¶
客奔布囊包裹閙如市坌入竹屋新且完小䆫出入¶
旋知路幽圃首夏花正繁相逢處處命儔侶共入新¶
宅長子孫今年活計知尚淺&KR0097;蠟未暇分主人明年¶
少割助和藥慙愧野老知利源¶
　養竹一首¶
病竹養經年生筍大如母&KR0004;畨放出林末畨任供口¶
<pb:KR4d0082_SBCK_004-3b>¶
欲求五寸圍更聽三年後蕭踈盡椽桶無復堪作帚¶
吾廬&KR0244;營葺便可開戸牖秀色到衣冠清風盪塵垢¶
物生恨失養養至無不厚斧斤目摧割隂陽自難救¶
閑居翫草木農圃即師友養人如養竹舉目皆孝秀¶
　　和遲田舎雜詩九首(并引)¶
　吾家本眉山田廬之多寡與楊子雲等仕宦流落¶
　不復能歸中竄嶺南諸子不能盡從&KR0468;之潁川買¶
　田築室賖飢寒之患旣&KR0170;恩比還因而居焉然拙¶
　於生理有無之計一付諸子夏五月麥方登&KR0163;遲¶
　徃從諸農夫簞瓢銍艾知以爲樂作詩九章澹然¶
<pb:KR4d0082_SBCK_004-4a>¶
　　有詩人之思歸而山之爲和之云¶
麥生置不視麥熟爲一來我&KR0180;客亦情田荒誰使開¶
勤事知有獲直駕獨永回交遊悉吾病門巷多蒼苔¶
　　又¶
我生無定居投老旋求宅未暇棟宇完先問松筠碧¶
床銳日益銷車轄轉生澁東家雖告貧鬻否猶未必¶
　　又¶
偶自十年閑非繼十人作早歳漫云云忘大終落落¶
齒髪巳半空頭顱不難度顔曾本吾師終身羙藜藿¶
　　又¶
<pb:KR4d0082_SBCK_004-4b>¶
至人竟安在陶鑄皆粃糠世俗那得知楚楚事冠裳¶
方醉狂正作吾語未可莊天定能勝人更㸔熟黃梁¶
　　又¶
平湖近西垣杖屨可以遊偶從大夫後不徃三經秋¶
盎中挿蒲蓮菱芡亦易求閉門具樽爼父子相獻酬¶
　　又¶
試問西寺僧云何古佛意别無安心法但復䴵師餽¶
外物來無從徃亦無所至佛法見在前我亦從此逝¶
　　又¶
老佛同一源出山便異流少小本好道意在三䄂洲¶
<pb:KR4d0082_SBCK_004-5a>¶
子房見黄石願封小國&KR0468;終老預人事斷穀爲吕憂¶
　　又¶
蒼然澗下松不願世雕刻斧斤百夫手牽挽千牛力¶
斵成華屋柱加以綴衣飾人心喜相賀松心終自惜¶
　　又¶
汲汲䧟有爲昏昏墮無記湛然古井水心在獨無意¶
讀書非求解食粟姑自遂幸有三男子力田奉租稅¶
　　雨病一首¶
晴送麥入倉兩催穀含穗共怪天公仁曲盡老農意¶
誰爲三日霖下漉一丈地百谷爭奔流通川不可厲¶
<pb:KR4d0082_SBCK_004-5b>¶
夜聞屋山落晝說城闉閉老羸知柰何脾病&KR0057;所畏¶
中宵得暴下亭午卧忘起良醫過我言勿藥行自喜¶
損食存谷神収心辟邪氣几然槁木居油爾元和至¶
天唯不窮人人則昧其理學道三十年愧爾良醫賜¶
　　施崇寧寺馬一首(并引)¶
　子自龍川還潁川安於閑放不畜車馬僧悟縁自¶
成都來爲予致一滇馬甚駿曰聞公歸自南方家¶
　無良駟此可以備登山之乘予愧其意不能却也¶
　然馬入吾廊輒苦多病意具非吾物也西鄰道僧¶
　和禪席之盛鄕閭之所犇走乃祝之曰俾爾爲和¶
<pb:KR4d0082_SBCK_004-6a>¶
　馬歸依佛法乗病或巳乎因爲詩以示和¶
　南歸閉門萬事了病卧常多起常少未用田間下¶
　澤車何湏&KR0491;上追風驃鄕人記我少年日滇馬爲¶
　致風前鳥三年㐲&KR0491;人共怪馬不能古心可曉坐¶
　馳千里氣蟠結日食生芻空自笑主人自是箕頴¶
　人誰復爲送洮岷道支公惠眼識神駿山下泉其¶
　足芳草法流一洗百病消翹足長鳴且忘老¶
　　南堂新甃花壇二首¶
亂竹侵紅藥病花羞晚春移根近談𥬇得土長精神¶
榮悴非由爾芬芳止爲人庭西井泉好汲灌每躬親¶
<pb:KR4d0082_SBCK_004-6b>¶
　　又¶
老木不恐伐横(声/去)枝冝少除根莖漸有託兩露稍分¶
餘生意&KR0004;無損開花終自如它年諸草木(就/成)此幽后¶
　　夣中謝和老惠茶一首¶
西鄰禪師憐我老北𫟍新茶惠&KR0004;到晨興巳覺三嗅¶
多午枕&KR0004;便一杯少七椀煎嘗病未能兩腋風生空¶
自𥬇定中直徃蓬萊山盧老未應知此妙¶
　　新霜一首¶
敗簷䟽戸秋寒早老人脚冷先知暁濃霜滿地作㣲¶
雪落葉投空似飛鳥新春未覺&KR0338;&KR0067;空宿逋暗奪衾¶
<pb:KR4d0082_SBCK_004-7a>¶
禂少旱田首種永言入敢信來年真食麨¶
　　戯作家釀二首¶
方暑儲麴蘖及秋春秫稻&KR0372;泉汲桐栢火候問隣媪¶
唧唧鳴甕盎暾暾化梨棗一撥欣巳熟急篘嫌不早¶
病色變渥丹羸軀驚醉倒子雲多交遊好事時相造¶
嗣宗尚出仕兵厨可常到嗟我老杜門柰此(生/平)好未¶
出禁酒國耻爲甕間盗一醉汁滓空入腹誰復告(彦/俗)¶
(臟之語/有入腹無)¶
　　又¶
我吹半合耳晨興不可無千錢買一斗衆口分須&KR0119;¶
<pb:KR4d0082_SBCK_004-7b>¶
月俸本有助法許吏未俞愍愍坐相眎饞涎落盤盂¶
潁潩舊乏水粳糯貴如珠今年利陂堨碓聲喧里閭¶
典衣易鍾釡入壅坐醍醐歡欣走童孺左右陳肴&KR0188;¶
細酌奉翁媪餘潤霑庖厨詰朝日南至相戒留全壺¶
一家有喜色經冬可無沽莫怪杜拾遺斗水寛憂虞¶
　　冬至雪一首¶
旱乆魃不死連隂未成雪㣲陽凡地來顛風三日發¶
父老竊相語號令風爲節講武罷冬夫畿甸休保甲¶
纍囚出死地冗官去煩雜手詔可人心吾君信明哲¶
風頻雪猶吝來&KR0010;恐無麥天公聽一言惟幸早誅魃¶
<pb:KR4d0082_SBCK_004-8a>¶
　　歲莫二首¶
嶺南萬里歸來客潁上六年多病身未死誰言猶有¶
命長閑豈復更&KR0057;人眼㸔世事知難了手注遺編近¶
一新㸃檢平生無幾恨濁醪&KR0004;熟正逢春¶
　　又¶
文章習氣消未盡般若&KR0004;心老漸明粗有春秋傳舊¶
學終憑止觀定無生維摩晚亦諧生事彌勒&KR0004;猶重¶
世名&KR0161;髪來年應更白莫&KR0468;塵滓溷澄淸¶
　　春後望雪一首¶
秋雨僅熟禾冬雪不揜塊温風搜麥根天意欲爲害¶
<pb:KR4d0082_SBCK_004-8b>¶
老濃強推測妄謂春當改三陽巳換節六出尚茫昧¶
朝春扶桑暾夜聽土囊噫倉場乆空竭榆&KR0037;方伐賣¶
丁夫病風熱孺子作瘡疥無知此何幸得罪彼有在¶
造物伊誰憎亦復自無柰愼勿翻雪海凍餒無疆界¶
　　除夜一首¶
年更六十七旬滿三百六俛仰定何爲萬事如轉轂¶
禪心澹不起非人自歌&KR0152;芸芸&KR0004;莫禦𫝑盡行將復¶
學道道可成無心心毎足守歳聽兒曹自𥬇未免俗¶
　　喜雨一首¶
歴時書不雨此法存春(秋/我)請誅旱魃夭公信聞不魃¶
<pb:KR4d0082_SBCK_004-9a>¶
去出末門油雲裹嵩丘濛濛三日雨入上如膏流二¶
麥返生意百草萌牙抽農夫但相賀漫不知其由魃¶
來有巢冗遺&KR0407;遍九州一埽不能盡餘孽未遽休安¶
得風雨師速遣雷霆搜衆魃誠巳去秋成儻無憂¶
　　甲子日雨一首¶
一冬無雪麥方病細雨逆春歲有望愁見積隂連申¶
子復令父老念耕桑痩田未足終年計濁酒誰供淸¶
旦嘗頼有真人不飢渴閉門却埽但焚香¶
　　新火一首¶
百口共一&KR0883;終年事烹&KR0745;力耕飼飢饞竈弊火亦煩¶
<pb:KR4d0082_SBCK_004-9b>¶
昨日一百五老穉俱食寒呼童戞枯竹粲然&KR0269;青煙¶
&KR0244;從何方來熒熒百家傳性火出眞空應量曾無邉¶
老病何所求石缾煑寒泉歛爲一夫用無心固當然¶
　　次韻和人詠酴醾一首¶
蜀中酴&KR2573;生如積開落春風山寂寂巳憐正發香晻¶
曖猶愛未開光的皪半垂野水弱如墜直上長松勇¶
無敵風中娜娜應數丈月下煌煌眞一色故園聞道¶
開愈繁老人自恨歸無日百花巳過春欲莫燕坐繩¶
床空歎息朝來滿把得幽香按頭亂挿銅缾濕一畨¶
花蘂轉頭空誰能徃問天台拾¶
<pb:KR4d0082_SBCK_004-10a>¶
　　閑居五詠¶
　　　杜門¶
可憐杜門乆不覺杜門非牀銳日日銷髀肉年年肥¶
眼暗書罷讀肺病酒亦稀經年客不至不冠仍不衣¶
眎聽了不昩色聲乆巳㣲終然渾爲一誰言我無歸¶
　　　坐忘¶
少年嘗病肺納息肺自歛靈液洗昏煩百藥無此驗¶
爾來觀坐忘一語頓非漸道妙有至力端能破諸暗¶
跏趹百無營純白乃受染至人不妄言此說豈吾僣¶
　　　讀書¶
<pb:KR4d0082_SBCK_004-10b>¶
習氣不易除書魔閑即至圖史紛滿前展卷輒忘睡¶
古今浩無垠得失同一&KR0100;前人巳不悟今人復如此¶
愍然&KR0660;婦憂嗟哉肉食鄙掩卷勿重陳慟哭傷人氣¶
　　買宅¶
我老未有宅諸子以爲言東家欲遷去餘積尚可捐¶
一費豈不病百口儻獲安田家伐榆&KR0037;賦役輸緡錢¶
長大可雙棟𤨏細堪尺椽生理付兒曹老幸食耳眠¶
　　　移竹一首¶
前年買南園本爲一畆竹稍去千百竿欲廣西南屋¶
本心初不爾百口居未足黽俛斤斧餘慙愧琅玕緑¶
<pb:KR4d0082_SBCK_004-11a>¶
東園有餘地&KR0024;種何年復凛凛歲寒姿餘水非此簇¶
　　城中牡丹推髙皇廟園遲适聮騎徃觀歸報未¶
　　開戯作一首¶
漢廟名園甲潁昌洛川珍品重姚黄雨餘徃㸔&KR0004;疑¶
晚春盡方開自不忙爭占一時人意速養成千葉化¶
工長老人終&KR0010;關門坐花落花䦕巳兩忘¶
　　外孫文驥與可學士之孫也予親教之學作詩¶
　　俊發猶有家風喜其不墜作詩贈之一首¶
巳矣石室老奄然三十年遺孫生不識妙理定誰傳¶
孔伋仍聞道賈嘉終象賢文章猶細事風節記髙堅¶
<pb:KR4d0082_SBCK_004-11b>¶
　　春深三首¶
郊原紅緑變青隂閉户不知春巳深稍喜荒畦添野¶
薺坐㸔新竹&KR0024;踈林簾中飛絮縈殘夢䆫外啼鸎伴¶
獨吟欲聽楞嚴終&KR0180;出道人知我粗無心(講楞𫿞/僧維斍時)¶
小園松竹有淸隂&KR0180;病從玆日益深醉客滿堂慙北¶
海野僧同社憶東林逢人問道空長嘯乆客思歸尚¶
越吟三十年前誦圓覺年來雖老解安心¶
　　又¶
偶有茅簷潩水隂(自城北而東吾廬適在其南/潩水自西湖聽水亭不&KR0637;流)近依¶
城市淺非&KR0055;幽居每自比陳寔古學何人貴社林隣¶
<pb:KR4d0082_SBCK_004-12a>¶
父時來陪小飮兒曹頗解續㣲吟前年僅了春秋傳¶
後有仁人知我心¶
　　次遲韻示陳天倪秀才姪孫元老主簿一首¶
茅簷有佳客肅肅清風興吾孫成均來左(皆/右)良朋爲¶
憐衆兄弟將冠未有稱條枚失熂燎中林化薪蒸老¶
夫方苦貧不辦酒如澠夏田巳失麥種豆喜多蝇(人/俗)¶
(熟之祥/多蝇為豆)何以待君子簟瓢容一升君來豈非誤門¶
庭冷如氷¶
　　再次前韻示元老一首¶
豪桀多自悟不待文王興四方有餘師十室豈無朋¶
<pb:KR4d0082_SBCK_004-12b>¶
我老不知時早歲誰誤稱歸來理茅屋對客食&KR0058;蒸¶
遇渴即飮水何嘗問淄澠冠裳強包裹毀譽如飛蠅¶
植根乆巳爾苕潁日自升忘我亦忘法無氷知消氷¶
　　築室示三子一首¶
宅舎元依畢竟空小乗慣住草庵中一生滯念餘妻¶
子百口僑居怯雨風松竹巳栽猶稍稍棟梁未具勿¶
怱怱三道院吾眞足餘問兒曹莫問翁¶
　　開窓一首¶
緑竹琅玕色紅葵旌節花開窓風細細窺戸月斜斜¶
活計無多子文章自一家一牀方病卧隨意上三車¶
<pb:KR4d0082_SBCK_004-13a>¶
　　遜徃泉城穫麥一首¶
少年食稻不食粟老居潁川稻不足人言小麥勝西¶
川雪花落磨煑成玉冷淘槐葉氷上齒湯䴵羊&KR0325;火¶
入腹五年隨俗粗得飽晨朝稻米&KR0138;供粥兒曹知我¶
老且饞觸熱泉城正三伏田家有信呼即來亭午驅¶
牛汗如浴吾兒生來讀書史不慣田間争斗斛今年¶
乆旱麥粒細及半罷休饒老宿歸來爛熳煞蒼耳來¶
歲未知還爾熟百口且&KR0468;終歲儲貧交強半倉無榖¶
　　送元老西歸¶
晝錦西歸及早秋十年太學爲親留讀詩俛就當年¶
<pb:KR4d0082_SBCK_004-13b>¶
說答䇿甘從下第収莫嫌簿領妨爲學從此文章始¶
自由家有吏師遺躅在當令𦒿舊識風流(四十年當/伯父士宦)¶
(吏師/時號為)¶
　　蜀人舊食決明花耳頴川夏秋少菜崇寧老僧¶
　　教人并食其葉有鄕人西歸使父爲老言之戯¶
　　作一首¶
飮&KR0188;舊埰決明花三嗅馨香每嘆嗟西寺衲僧并食¶
葉因君說與故人家¶
　　諸子將築室以畫圖相示三首¶
還家卜築&KR0004;無地隨分經營似有時多斫脩篁終未¶
<pb:KR4d0082_SBCK_004-14a>¶
&KR0216;略存古栢更無疑畫圖且作百間計人室猶應三¶
&KR0010;期得到安居眞老矣一生歌哭任於斯¶
舊廬近巳借諸子新宅分甘臨老時萬里松楸終獨¶
徃四方兄弟亦何疑竹間踈戸幽人到林上長松野¶
鶴期巳覺髙軒慙衞賜可怜黄犬哭秦斯¶
積因得果通三世臨老長閑自一時乆爾觀心終未¶
悟偶然見道了無疑南遷北返吾何病片瓦尺椽天¶
與期自斷此生今巳矣世間何物更如斯¶
　　題韓駒秀才詩卷一絶¶
唐朝文士例能詩李杜髙深獨到希我讀君詩𥬇無¶
<pb:KR4d0082_SBCK_004-14b>¶
語恍然重見儲光羲¶
　　秋社分題¶
天公閔貧病雨止得豐穰南畆傷功作東家杜酒香¶
分均思孺子歸遺𥬇東方肯勤拾遺住休嫌父老狂¶
　　釀重陽酒¶
風前隔年麴甕釀重陽酒適從臺無餽飮啜不濡口¶
秋嘗口巳迫収拾煩主婦仰空露成霜搴庭菊將秀¶
金㣲火猶壯未可多覆蔀唧唧候鳴聲涓涓報&KR0004;溜¶
輕巾漉糟脚寒泉養&KR0902;𦈢誰來供嘉節但約鄰人父¶
生理正艱難一醉陶衰朽它年或豐餘此味恐無有¶
<pb:KR4d0082_SBCK_004-15a>¶
　　中秋無月同諸子二首¶
風雨來無定泥𡍼日向深直埋今夜月眞失衆人心¶
雲外天衢净人間濁霧侵幽人乆不𥧌起坐夜愔愔¶
卷衣換斗酒欲飮月明中坐㸔浮雲合遥憐四海同¶
(四海同之/旧說中秋阴晴)淸光知未泯來&KR0010;尚無窮旦盡樽中¶
渌髙眠聽風雨¶
　　予昔在京師畫工韓&KR0002;拙爲予冩真今十三年¶
　　矣容貌日衰展卷茫然葉縣楊生畫不减韓復¶
　　令作之以記其變偶作一首¶
白髪蒼顔日日新丹青猶是舊來身百年迅速何曾¶
<pb:KR4d0082_SBCK_004-15b>¶
住方寸空虛老更眞一幅蕭條寄衰朽異時髪髴見¶
精神近存八十一章注從道老&KR0389;門下人¶
　　九日獨酌三首¶
府縣嫌吾舊黨人鄉鄰畏我昔黃門終年閉戸巳三¶
歲九日無人共一樽白酒近令沽野店黄花旋遣折¶
籬根老妻也說無生話獨酌油然對予孫¶
故國忘歸&KR0180;問人新居斫竹旋&KR0271;門菊生牆下不知¶
節酒滳床頭&KR0004;滿樽漲水驟來真有浪浄雲卷自去¶
無根凡心漫作頴濵傳留與它年好事孫¶
平昔交遊今㡬人後生誰復&KR0323;吾門茅簷&KR0244;性輕華¶
<pb:KR4d0082_SBCK_004-16a>¶
屋&KR0112;酒忘形敵上尊東圃旋移花百本西軒恨斫竹¶
千根舎南頼有凌雲栢父老經過&KR0003;二孫(僅所種/古栢孫何)¶
　　泉城田舎一首¶
泉城欲治麥禾囷五畆鄰家肯見分莫問三吳朱處¶
士似勝吾鄉楊子雲隂晴卒&KR0010;關憂喜豐約終身㸔¶
逸勤家世本來耕且養諸孫不用耻鉏耘¶
欒城後集卷第四¶
<pb:KR4d0082_SBCK_004-16b>¶
<pb:KR4d0082_SBCK_004-16b>¶
